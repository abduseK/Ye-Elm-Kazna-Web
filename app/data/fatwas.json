[
  {
    "id": "1",
    "title": "የድድ መድማት",
    "description": "በጾም ዙርያ የተሰጡ ፈትዋዎች",
    "question": "የሱና ፆም እየፆምኩ እያለ ለአሱር ሶላት ውዱእ እያደረኩ በአጋጣሚ ጥርሴን አመመኝና ስነካው ድዴ ደማ ፣ ታዲያ ይህ ፆሜ ትክክል ነው ወይስ ተበላሽቶብኛል?",
    "answer": "በመጀመሪያ ደረጃ ፆምን የሚያበላሹ ነገራቶች ላይ በፈርድና በሱና ፆሞች መካከል ልዩነት የለም።  ሲቀጥል ከድድ የሚመነጭ ደም እስካልተዋጠ ድረስ ፆሙ ላይ ተፅእኖ አይፈጥርም። ነገር ግን ፆመኛው ደሙ ወደ ውስጥ እንዳይገባ ሊጠነቀቅ ይገባዋል። ደሙ መመንጨቱ ግን ፆመኛው አስቦበት እንዲደማ ካላረገው በስተቀርና ያለምርጫውናያለፍላጎቱ ከደማበት ፆሙን አያፈርስበትም፣ ፆሙ ትክክል ነው። አውቆ እንዲወጣ ካረገው ግን ፆሙ ተበላሽታል፣ ቀዷ ሊያውጣ ይገባዋል",
    "source": "ኢብኑ ባዝ ፣ መጅሙዑል ፈታዊ ፣ 15/416",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    },
    "category": "tsom"
  },
  {
    "id": "5",
    "title": "ረጀብን መጾም",
    "description": "በረመዳን ዙርያ የተሰጡ ፈትዋዎች",
    "question": "ረጀብ ወርን በዒባዳ መለየት በሸሪአ እንዴት ይታያል ፣ በተለይ ሰሞኑን በዚህ ወር የሚፆሙ ስላሉ ነው ይህ እንዴት ይታያል?",
    "answer": "የረጀብ ወር ምንም ያክል የተከበሩ አራት ወራት ተብለው በቁርአን ውስጥ ከተጠቀሱት ውስጥ አንዱ ቢሆንም ነገር ግን ይህን ወር ሙሉውንም ሆነ ከፊሉን መፆምም ሆነ በማንኛውም የኢባዳ አይነት ይህን ወር መለየት የተለየ ደረጃ እንዳለው የሚያመለክት ትክክለኛ ሀዲስ አልተገኘም። በዚህ ዙሪያ የመጡት ሀዲሶች የተቀጠፋና በጣም ደካሞች ናቸው።  ",
    "source": "ቡኻሪ (1926) ሙስሊም (1109), ኢብኑ ቁዳማ ፣ ኪታቡል ሙግኒ ፣ 3/18",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    }
  },
  {
    "id": "4",
    "title": "ገላን መታጠብ",
    "description": "በጾም ዙርያ የተሰጡ ፈትዋዎች",
    "question": "ጾመኛ  የሆነ ሰው ሙሉ ሻወር መውሰድ  ይችላል/ይፈቀዳል?",
    "answer": "አዎ ይችላል ፣ ይህን የሚፈቅድ እንጅ ይህን የሚከለክል ማስረጃ አልተገኘም። ይህን በመከልከል ዙሪያ የመጡት ሀዲሶች ለማስረጃነት ብቁ ያልሆኑ ዶዒፍ ሀዲሶች ናቸው። ለዚህም በቡኻሪና በሙስሊም በተዘገው ሀዲስ አዒሻናኡሙሰለማህ እንደተናገሩት ነብዩ ሶለሏሁ አለይሂ ወሰለም ከሚስታቸው ጋር ግኑኝነት በማድረጋቸው ጀናባ ሁነው ፈጅር ይደርስባቸው ነበር ፣ ከዛም ይታጠባሉ ይፆማሉም። ",
    "source": "ኢማሙ ነወዊይ ፣ኪታብ መጅሙዕ / 317",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    }
  },
  {
    "id": "2",
    "title": "ሽቶና ጾም",
    "description": "በጾም ዙርያ የተሰጡ ፈትዋዎች",
    "question": "ሽቶና ፆም?",
    "answer": "አንድ ፆመኛ ሰውነቱን ሽቶ ቢያስነካ፣ ጭስ ቢያጫጭስ፣ በሳሙና ቢታጠብና ሌሎች ተመሳሳይ ነገራቶችን ቢያደርግ ፆሙን አይጎዳውም። ፆሙ ትክክል ነው አይፈርስም። ምክንያቱም ወደ ሆድ ከሚገቡ ፆም የሚያበላሹ ነገራቶች የሚዳሰሱና የሚጨበጡ እንጂ ሽታ ብቻ ያለው ነገር አያስፈታም።እንደዛ ከሆነ ደግሞ ወጥም ሲሰራ ከውስጥ የሚወጣው ሽታ ፆም ሊያስፈታ ነው ማለት ነው ",
    "source": "ሸይኽ ኢብን ኡሰይሚን",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    }
  },
  {
    "id": "6",
    "title": "ሻዕባንን መጾም",
    "description": "በጾም ዙርያ የተሰጡ ፈትዋዎች",
    "question": "የሸዕባንን ወር ሙሉውን መፆም ይቻላልን?",
    "answer": "ነሳእይ (2221) በዘገቡትና አልባኒም ሀሰን ነው ባሉት ሀዲስ ላይ እንደተገለፀው በሸሪዓችን የሸዕባንን ወር ሙሉውን ባይሆንም አብዛኛውን ቀናት መፆም ወሩ መልካም ስራዎች ወደ አለማቱ ጌታ ወደ አሏህ ከፍ የሚሉበት ወር በመሆኑ የተወደደ ተግባር ነው። ለዚህም አቡዳውድ (2336) እና ኢብኑ ማጃህ በዘገቡት ሀዲስ ላይ ኡሙ ሰለማህ እንዲህ ብላለች: \"ነብዩን ሶለሏሁ አለይሂ ወሰለም ሸዕባንን ከረመዷን ጋር ቀጥለው የፆሙ ቢሆን አንጅ ሁለት ወራትን በተከታታይ ሲፆሙ አላየሁም።\" ሆኖም ምንም እንኳን ይህ ሀዲስና  አቡዳውድ ላይ የሰፈረው ንግግር ሸዕባንን ወሩን ሙሉ ይፆሙ እንደነበር ቢያመለክትም ሙስሊም (1156) ላይ ከዓኢሻ ተይዞ በተዘገው ሀዲስ ከሸእባን ትንሽ ሲቀር አብዛህኛውን ይፆሙ እንደነበር ያመለክታል።, ሙሉውን እንደፆሙ በሚያመለክተው ሀዲስ ላይ ከፊል ኡለሞች አንዳንድ አመታትን ሙሉውን አንዳንድ አመታትን ደግሞ አብዛህኛውን መፆማቸውን ያመለክታል ሲሉ ሌሎች ደግሞ በአረቦች የአነጋገር ዘይቤ ላይ አንድ ሰው አብዛህኛውን ከፆመ ሙሉውን እንደፆመ መነገሩ የተለመደ በመሆኑ  ነው ብለዋል።",
    "source": "ኢብኑ ተይሚያ ፣ መጅሙዑል ፈታዊ ፣ 25/290, ኢብኑል ቀዪም ፣ አልመናሩል ሙኒፍ ፣ ገፅ 96, ኢብኑ ዑሰይሚን ፣ መጅሙዑል ፈታዊ ፣ 20/440",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    }
  },
  {
    "id": "7",
    "title": "ቀዷ",
    "description": "በጾም ዙርያ የተሰጡ ፈትዋዎች",
    "question": "ያለፈው ረመዷን የተወሰኑ ቀናቶች ቀዷ ነበረብኝና ያንን ቀዷ ታምሜ ወይም ሳይመቸኝ ቀርቶ ሳይሆን በስንፍና ሙሉውን ቀዷ ሳላወጣ ቀጣይ ረመዷን መጣብኝ እና አንዳንዶች ሚስኪን ማብላት አለብሽ አሉኝ ምን ማድረግ ይጠበቅብኛል?",
    "answer": "በርግጥ የረመዷን ቀዷ የነበረበት ሰው ቀጣዩ ረመዷን ከመግባቱ በፊት ቀዷውን አውጥቶ ማጠናቀቅ ግዴታ እንደሆነ ኡለሞች በአጠቃላይ ተስማምተውበታል። ለዚህም ማስረጃው አኢሻ ረዲዬሏሁ አንሀ ሶሂህ በሆነ ሀዲስ እንዲህ ማለቷ ነው: \"በእኔ ላይ የረመዷን ቀዷ ፆም ይኖርብኝ ነበር ፣ ለነብዪ ሶለሏሁ አለይሂ ወሰለም ምቾት ሲባል ሸዕባን ወር ውስጥ እንጅ ከዛ በፊት ቀዷ ማውጣት አልችልም ነበር።\" ① እዚህ ሀዲስ ላይ አኢሻ ረዲዬሏሁ አንሀ በዚህ ወር ላይ ቀዷዋን ለማጠናቀቅ መጓጓቷ ቀጣዩ ረመዷን እስኪገባ ማዘግየት ክልክል መሆኑን ያመለክታል። ነገር ግን ቀጣዩ ረመዷን እስኪገባ ድረስ ቀዷውን ያላጠናቀቀ ሰው ከሁለቱ አንድኛው ሁኔታ ይኖረዋል። እነሱም አንዱ በሸሪዓዊ ምክንያት ከሆነ ነው ፣ ማለትም በተከታታይ በሽታ ወይም መፆም ፅንስንም ሆነ አካልን ይጎዳል ተብሎ ከተረጋገጠና በሌሎች ከባባድ ምክንያቶች ከሆነ ይህ ሰው ቀዷውን ባለማጠናቀቁ ያሉበትን ቀዷ ማውጣት ብቻ እንጅ ወንጀልም ሆነ ሚስኪን ማብላት አይኖርበትም።, ሁለተኛው ደግሞ ሸሪዓዊ ባልሆነ ምክንያት ማለትም በስንፍና እና በመሳሰሉት ከሆነ ይህ ሰው ወንጀለኛ በመሆኑ በሱ ላይ ተውበት ያለበት መሆኑና በሱ ላይ ያሉበት ቀናትን ቀዷ ማውጣት እንዳለበት ኡለሞች ተስማምተዋል። ሆኖም ከዚህ በተጨማሪ ባሉበት ቀናት ልክ ሚስኪኖችን ማብላት አለበት ወይስ የለበትም በሚለው ላይ ኢማሙ ሻፊዕይና ሌሎች ከፊል ኡለሞች ከአንዳንድ ሶሀቦች ፈለግ ተገኝቷል በሚል አለበት ሲሉ ሌሎች ኡለሞች ቡኻሪና አቡ ሀኒፋን ጨምሮ ደግሞ ቀዷና ተውበት እንጅ ሌላ የለበትም ይላሉ።, ሆኖም ከመረጃ አንፃር በላጩና አመዛኙ አቋም ሁለተኛው ነው። ምክንያቱም በመጀመሪያ የሶሀባ ንግግር ከአሏህ ንግግር ጋር ሲገጥም ነው የሚያዘው ፣ ምክንያቱም አሏህ በቁርአኑ በተለያዩ ምክንያቶች የረመዷን ቀዷ ያለበትን ሰው ቀዷ ከማውጣት ውጭ ሌላን አላዘዘምና። እንዲህም ይላል: \"...በሽተኛ የሆነም ፣ ወይም መንገድ ላይ ያለ ፣ ከሌሎች (ከረመዷን ውጭ ካሉት ቀናት) መቁጠር (ቆጥሮ መፆም) ነው ያለበት...\"",
    "source": "ሱረቱል በቀራህ ፣ 185, ኢብኑ ኡሰይሚን ፣ ሸርሁል ሙምቲዕ ፣ 6/451, ኢማሙ ነወዊይ ፣ አልመጅሙዕ ፣ 6/366, ኢብኑ ቁዳማ ፣ አልሙግኒ ፣ 4/400",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    }
  },
  {
    "id": "8",
    "title": "መርፌ መወጋት",
    "description": "በጾም ዙርያ የተሰጡ ፈትዋዎች",
    "question": "አንድ ሰው ፆመኛ ሆኖ እያለ ለህመም መድሀኒት መርፌ ቢወጋ ፆሙ ይበላሻልን? ሲወጋ የሚፈሰው ደምስ ያስፈታልን?",
    "answer": "በመጀመሪያ ደረጃ አንድ ሙስሊም ፆሙን ከሚያበላሹና አሻሚ ከሆኑ ርእሶች ሊርቅ ይገባል። መታከም ከፈለገ ወይም በመርፌ የሆነ ነገር ሊሰጠው ከተፈለገ በተቻለ አቅም በሌሊት (ከማፍጠሪያ እስከ ስሁር ባለው ወቅት) ሊሆን ይገባል። ነገር ግን የግድ በቀን ከሆነ መርፌውን መወጋት ካለበትና መርፌውን መወጋቱን ቢተወው በሽታውን የሚያባብስበት የሚጎዳ ከሆነ ግን እንደየመርፌው ሁኔታና ጠቀሜታ ይታያል።, ማለትም መርፌው የምግብ መተኪያ (ግሉኮስንና የመሳሰሉት) አይነት ከሆነ ምግብን ቀጥታ ስለሚተካና ሰውነትን ስለሚጠቅም አፍጥሮ ህክምናውን በፈለገው መልኩ ይወስድና በሌላ ቀን ይህን ቀን ቀዷ ያወጣዋል። እንዲሁም መርፌው የምግብ መተኪያ ባይሆን እንኳን በደምስር የሚወሰድ ከሆነ በደም ስሮች ሂዶ ሰውነት ጋር በመቀላቀል ለሰውነት ንቃትና ብርታት ስለሚሰጥ ያስፈታል።, ነገር ግን መርፌው የምግብ መተኪያ ሳይሆን እንደፔንሲሊንና ኢንሱሊን አይነት ያሉ ከሆነና መርፌውም የሚሰጠው በደም ስፎች ሳይሆን እንዲሁ በሰውነት ላይ (ታፋ ፣ የእጅ ጡንቻ ላይ) ከሆነ ፆምን አያበላሽም። መርፌ በሚወጉበት ወቅት በሚፈሰው ደም በተመለከተ ደግሞ ደሙ ልክ ለምርመራና ለላቦራቶሪ ተብሎ ከጣት እንደሚወሰደው አይነት ትንሽ ደም ከሆነ ፆሙን አያበላሸውም። ነገር ግን የሚወጣው ደም ብዙ ከሆነ ግን ልክ እንደ ሂጃማ (ማስበጣት) ነውና ፆም ያበላሻል።",
    "source": "የሳዑዲ የኢልም ጥናትና የፈትዋ ቋሚ ኮሚቴ ፣ 10/19, ፈታዊ ሙሀመድ ኢብኑ ኢብራሒም ፣ 4/189, ኢብኑ ዑሰይሚን ፣ መጅሙዑል ፈታዊ ፣ \n19ኛው ሙጀለድ ፣ ኪታቡ ሙፍሲዳቱ ሲያም'",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    }
  },
  {
    "id": "9",
    "title": "ምግብ መቅመስ",
    "description": "በጾም ዙርያ የተሰጡ ፈትዋዎች",
    "question": "በረመዷን የፊጥራ ምግብ ስናዘጋጅ የምግቡን ጣእም ለማወቅ እንቀምሰዋለንና ይህ ፆማችን ያበላሸዋልን?",
    "answer": "አንድ ፆመኛ ፆም ላይ እያለ ምግብን መቅመስ ካለበት ቢቀምስ ምግቡ ወደ ሆዱ እስካልገባ ድረስና ከቀመሰው በኃላ ወደ ውጭ ከተፋው ፆሙ ላይ የሚፈጥረው ተፅእኖ የለም። ፆሙንም አያበላሸውም። ይህ አይነቱ ተግባር ልክ ለውዱእ እንደመጉመጥመጥ ነው። ምክንያቱም አፍ የሰውነት ውጨዊ ክፍል እንጅ እንደሆድ ውስጣዊ ክፍል ተደርጎ ስለማይቆጠር ነው።,",
    "source": "ፈታዊል ኩብራ ለኢብኑ ተይሚያ ፣ 4/474, የሳዑዲ የዒልም ጥናትና የፈትዋ ቋሚ ኮሚቴ ፣ 10/332, ሸርሁል ሙምቲዕ ለኢብኑ ዑሰይሚን ፣ 3/261",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    }
  },
  {
    "id": "10",
    "title": "አክታን መዋጥ",
    "description": "በጾም ዙርያ የተሰጡ ፈትዋዎች",
    "question": "በፆም ወቅት እክታን መዋጥ ፆም ያስጠፋል?",
    "answer": "አክታም ይሁን ምራቅ አውቆ አጠራቅሞ የዋጠው ወይም ከተፋው በኃላ የመለሰው ካልሆነ በስተቀር እንዲሁ ሳይጠራቀም የተዋጠ ከሆነ ፆም አያስፈታም። ምክንያቱም ተጠራቅሞ በብዛት መግባቱ ከመጠጥ ጋር ተመሳሳይ ስለሚሆን ነው። ሆኖም ግን አክታም ይሁን ምራቅ ግልፅ በሆነ ማስረጃ ፆምን ያበላሻሉ የሚል አልመጣም።, ፆምን ያበላሻል የሚል ማስረጃ ካልተገኘ ደግሞ የአንድ ነገር መሰረቱ ፆምን አለማበላሸቱ ነውና አክታ መዋጥ አያስፈታም። ከዚሀ ጋር ተያይዞ አንዳንድ ሰዎች ምራቅም ሆነ አክታ ወደ ውስጥ ከገባ ያስፈታል በሚል እምነት ምራቅን በማጠራቀምና ራስን በማጨናነቅ ፆማቸውን ሲያሳልፉና ይስተዋላል። ይህ ሸሪዓዊ መረጃዎችን ጠንቅቆ ካለማወቅ የሚፈጠር ነውና ከዚህ እንዲቆጠቡ ማስተማር ያስፈልጋል። ሸሪዓችን ነገራቶችን በሰዎች ላይ በማግራራት ላይ እንጅ በማጨናነቅ ላይ የተመሰረተ አይደለም።",
    "source": "ኪታቡል ሙግኒ ለኢብኑ ቁዳማ ፣ 3/16 ፣, መጀሙዑል ፈታዊ ለኢብኑ ዑሰይሚን ፣, 19ኛው ሙጀለድ ፣ ርእስ የሚጠሉና, የሚወደዱ ነገራቶችና ቀዷን በመተለከተ",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    }
  },
  {
    "id": "11",
    "title": "ሲጋራ፣ ምግብና መጠጥ መውሰድ",
    "description": "በጾም ዙርያ የተሰጡ ፈትዋዎች",
    "question": "ሲጋራ ምግብም ሆነ መጠጥ ስላላደለ ፆም አያስፈታም የሚሉ ሰዎች አሉ ፣ ይህ እንዴት ይታያል?",
    "answer": "በሸሪዓችን አንድ ፆመኛ እያወቀ ወደ ሆዱ የላከውና ያስገባው ነገር ምግብም ይሁን መጠጥም ይሁን ሽታም ይሁን በሙሉ ፆሙን ያስፈታዋል። በተለይ ሽታን በተመለከተ ሽታውን አውቆ ወደ ውስጥ የሚስገባው ከሆነ ኡለሞች ፆሙን እንደሚያፈርስበት ተስማምተዋል። ሲጋራ ማጨስ ደግሞ ሰውነትን ጎጂ ከመሆኑና በሌሎችም ምክንያቶች በጥብቅ የተከለከለ ከመሆኑም በተጨማሪ ወደ ሰውነትም ሆነ ወደ ሆድ እንደሚደርስ ግልፅ ነው። ከዛ በተጨማሪም ሰውዬው አስቦበት የሚወስደው እንጅ እንደመኪና ጭስና የመሳሰሉት ነገራቶች ሳያስቡት ወደ ውስጥ የሚገባ ነገር አያስፈታም። ከዚህ በመነሳት ሲጋራ አስቦበት የሚወስድና ሳያስበው የሲጋራ ጭስ የሸተተው ሰው አንድ አይደሉም።, የመጀመሪያው ፆሙ ሲበላሽ ሁለተኛው ደግሞ ፆሙ አይበላሽም። በዚህ አጋጣሚ ግን ይህ ረመዷን ከነዚህ አይነት ተመሳሳይ ጎጆ ሱሶች ለመፅዳትና ወደ አሏህ ተፀፅቶ ለመመለስ ትልቅ እድል ነው። ምክንያቱም በዚህ በረመዷን ከዚህ ነገር የማይቆጠብና የማይከለከል ከሆነ በሌሎች ቀናትማ የከፋ ነው የሚሆነውና ይህን እድል ተጠቅሞ ወደ አሏህ መመለስ ተገቢ ነው።,",
    "source": "መጅሙዑል ፈታዊ ለኢብኑ ዑሰይሚን ፣, 19ኛው ሙጀለድ ፣ ኪታቡ ሙፍሲዳቱ አስሲያም",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    }
  },
  {
    "id": "12",
    "title": "መዋኘት(ዋና)",
    "description": "በጾም ዙርያ የተሰጡ ፈትዋዎች",
    "question": "የውሀ ዋና (መዋኘት) ፆም ያስፈታል የሚል ነገር ሰምቼ ነበር እንዴት ነው ራስን ለማቀዝቀዝ ብሎ ቢዋኝስ ይፈቀዳልን?",
    "answer": "ፆመኛ በውሀ ውሰጥ ገብቶ መዋኘት ይችላል። ነገር ግን ይህን በሚያደርግበት ወቅት በአፉም ይሁን በአፍንጫው በኩል ውሀ ወደ ሆዱ እንደማይገባ እርግጠኛ ሊሆንና በቻለው አቅም ሊጠነቀቅ ይገባዋል። ፆሙን የሚያበላሽ ነገር እንዳያደርግም በተገቢው መልኩ መዋኘት የሚችል ከሆነ ራሱን ለመቀዝቀዝ ቢሆን እንኳን ችግር የለውም። ይህ አይነቱ ተግባር በፆም ሻወር ከመውሰድ ጋር ተመሳሳይ ፍርድ ነው ያለው። ራስን ለማቀዝቀዝም ቢሆን ኢባዳ ላይ የሚያነቃቃ ነገር የሚበረታታ እንጅ የሚወገዝ አይደለም። ነገር ግን በሚዋኘቱ ምክንያት ውሀ ወደ ውስጡ ይገባል ብሎ የሚጠረጥር ከሆነ ግን መዋኘት አይፈቀድለትም። በሚዋኝበት ወቅትም ሀፍረት ገላውን መሸፈንና የሌሎችን ሀፍረት ገላ ከማየት ሊጠነቀቅ ይገባዋል።",
    "source": "የሳዑዲ የፈትዋ ቋሚ ኮሚቴ ፣ 10/281, መጅሙዑል ፈታዊ ለኢብኑ ዑሰይሚን ፣ 19/284, ኪታቡል ሙግኒ ለኢብኑ ቁዳማ ፣ 3/18",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    }
  },
  {
    "id": "13",
    "title": "ሴጋ(masturbation)",
    "description": "በጾም ዙርያ የተሰጡ ፈትዋዎች",
    "question": "ፆመኛ የሆነ ሰው ራሱን በራሱ ቢያረካ ፆሙ ይበላሻልን?",
    "answer": "በመጀመሪያ ደረጃ ማስተርቤሽን (ሴጋ) በሸሪዓችን የተከለከለ ተግባር መሆኑን ግልፅ ነው። ታዲያ አንድ ፆመኛ ራሱን በራሱ ቢያረካና የዘር ፈሳሽ ግን ያለወጣው ከሆነ ፆሙ አይበላሽም። ምክንያቱም ዋናው የዘር ፈሳሽ መውጣት አለመውጣት ነውና። ነገር ግን የዘር ፈሳሽ ከወጣው አውቆ የዘረ ፈሳሽ እንዲወጣው ስላደረገ ፆሙ ይበላሻል። ስለዚህ ይህን ቀን ቀዷ ማውጣትና ተግባሩ ወንጀልም ስለሆነ ወደ አሏህ ተፀፅቶ ሊመለስ ይገባል።",
    "source": "ሸርሁል ሙምቲዕ ለኢብኑ ዑሰይሚን ፣ 1/280 ፣, አልመጅሙዕ ለኢማሙ ነወዊይ ፣ 2/159 ፣, አልሙግኒ ፣ 2/128",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    }
  },
  {
    "id": "14",
    "title": "ቀዷ እና ሸዋል",
    "description": "በጾም ዙርያ የተሰጡ ፈትዋዎች",
    "question": "የረመዳን ቀዷ ነበረብኝና ፣ አሁን ደግሞ የሸዋል ፆም ሊገባ ነው ፣ ታዲያ የትኛውን ማስቀደም ነው ያለብኝ ፣ የረመዷን ቀዷ ወይስ የሸዋልን ፆም?",
    "answer": "ከሸዋል ወር 6 ቀናትን መፆም የረመዷን ፆምን ከማጠናቀቅ ጋር የተያያዘ ነው። ለዚህም ነብዩ ሶለሏሁ አለይሂ ወሰለም እንዲህ ይላሉ: \"ረመዷንን የፆም ፣ ከዛም ከሸዋለወ ወር ስድስትን (ቀናት) ያስከተለበት ፣ አመት እንደፆመ ሆነ።\" (ሙስሊም ዘግበውታል (1164)) \"ከዛም\" የምትለው ቃል ቅደም ተከተልና ተራበተራን ስለምታመለክት በሀዲሱ የተጠቀሰውን አጅር ለማግኘት ዘንዳ መጀመሪያ የረመዷንን ፆም ማጠናቀቅና ከዛም የሸዋልን ስድስት ቀናት መፆም ነው። በዛ ላይ የረመዷን ቀዷ ያለበት ሰው ረመዷንን በከፊል ፁሟል እንጅ ረመዷንን ፁሟል አይባልም።, ነገር ግን አንድ ሰው በረመዷን ቀዷ ምክንያት የሸዋልን 6 ቀናት መፆም ካልቻለ ወይም አንዲት ሴት ረመዷንን ወሩን በወሊድ ደም ምክንያት ሸዋል ወሩን ሙሉ በረመዳን ቀዷ ምክንያት ሸዋልን መፆም ካልቻለች ምክንያታዊ ናትና የሸዋልን 6 ቀናት ፆም ቀዷ በቀጣዩ ወር ማለትም በዙል–ቀዕዳህ መፆም ትችላለች። ልክ እንደዚሁ የሸዋልን ፆም በማንኛውም ሸሪዓዊ ምክንያት መፆም ያልቻለ ማንኛውም ሰው የሸዋሉን ቀዷ በዙል–ቀዕዳህ ወር ማውጣት ይችላል። ነገር ግን ያለ ምንም ምክንያት የሸዋል 6 ቀናት ፆም ሳይፆም ያለፈው ሰው ምንም አጅር የማያገኝ ይሆናል።",
    "source": "መጅሙዑል ፈታዊ ለኢብኑ ዐሰይሚን  ፣ 20/19",
    "tags": {
      "tags1": ["ረመዳን"],
      "tags2": ["ጾም"],
      "tags3": ["ሱና"]
    }
  },
  {
    "id": "15",
    "title": "በ ቁርዐን ምማል",
    "description": "በአቂዳ ዙርያ የተሰጡ ፈትዋዎች",
    "question": "በመሀላ ጊዜ ቁርኣንን በእጅ መምታት ወይም እጅን_ቁርአን ላይ ማስቀመጥ እንዴት ይታያል?",
    "answer": "ይህ አይነቱ እጅን ቁርአን ላይ በማስቀመጥ መማል ከነብያችንም (ሶለሏሁ አለይሂ ወሰለም) ሆነ ከሶሀቦቹ አልተገኘም። አንዳንድ መሪዎች መሃላውን ለማጠንከር፣ ለማካበድና ሰዎችን ከውሸት ለማራቅ ብለው የጨመሩት አዲስ መጤ ቢድዓ ነው።በየትኛውም ሁኔታ በአላህ_ብቻ_መማል በቂም ብቸኛም አማራጭ ነው።",
    "source": "",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "16",
    "title": "ተምሲል እና ተሽቢህ",
    "description": "በአቂዳ ዙርያ የተሰጡ ፈትዋዎች",
    "question": "በተምሲልና በተሽቢህ መካከል ያለው ልዩነትና አንድነት ምንድን ነው?",
    "answer": "ተምሲልና ተሽቢህ ሁለቱም በጣም የሚቀራረብ ትርጉም ያላቸው ናቸው። በዚህም በአጭር አማረኛ ሁለቱም ማመሳሰል / ማነፃፀር እንደማለት ነው። ነገር ግን በዙ ኡለሞች ልዩነታቸውን ሲናገሩ ተምሲል ማለት አንድን አካል ከሌላኛው ጋር ሙሉ_በሙሉ ማመሳሰል ማለት ነው፣ ለምሳሌ እገሌኮ አንበሳ ነው ብሎ የአንበሳን ሙሉ ባህሪ መስጠትን ይመስል። ተሽቢህ ግን አንድን አካል ከሌላኛው ጋር በከፊል ማመሳሰል ወይም ማነፃፀር ማለት ነው እሱም ለምሳሌ እገሌ እንደ አንበሳ ነው ብሎ በከፊል እንጂ ሙሉ በሙሉ አለማመሳሰል ተሽቢህ ይባላል። አንዳንድ ኡለሞችም በተገላቢጦሽ የተረጎሙት ቢኖሩም በላጩ ትርጋሜ የመጀመሪያው ነው።",
    "source": "ሸይኽ ኢብኑ ኡሰይሚን",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "17",
    "title": "ነብዩን መለመን",
    "description": "በአቂዳ ዙርያ የተሰጡ ፈትዋዎች",
    "question": "አንዳድ አህለል ቢዳኣዎች ረሱል ሶለሏህ አለይሂ ወሰለምን ብንጠራቸው ይሰሙናል ይላሉ (በየትኛዉም ቦታ እና ግዜ) ለዚህም ደሊል አለን ይላሉ እሱም \"በጁማኣ ቀን ሶለዋት በኔ ላይ ብታወርዱ ይደርሰኛል\" ብለዋል ይላሉ ይህ እንዴት ይታያል?",
    "answer": "በጥቅሉ የሞቱ አካላት የህያውያንን አንዳንድ ጥሪ እንጂ ልመናን በጭራሽ አይሰሙም ለዚህም አላህ እንዲህ ይላል: \"ሕያውያንና ሙታንም አይስተካከሉም። አላህ የሚሻውን ያሰማል። አንተም በመቃብር ውስጥ ያሉትን አሰሚ (እንዲሰሙህ ማድረግ የምትችል) አይደለህም።\" (ሱረቱል አል–ፋጢር ፣ 22) እንዲሁም በቁርኣንም ሆነ በሀዲስ ነብዩ (ሶላላሁ አለይሂ ወሰለም) ሁሉንም ጥሪና ልመና ይሰማሉ የሚል ጥቅስ የለም። ነገር ግን በሳቸው ላይ ሶለዋትና ሰላም የሚያወርድ ሰው የትም ቦታ ይሁን ሶለዋቱና ሰላሙ ለሳቸው እንደሚደርሳቸው በሀዲስ መጥታል። ለዚህም በሀዲሳቸው እንዲህ ብለዋል:— \"በእኔ ላይ ሶለዋት አውርዱ፣ ምክንያቱም የእናንተ ሶለዋት የትም ብትሆኑ ይደርሰኛልና።\" (አቡዳውድ ዘግበውታል), ነገር ግን ነብዩን (ሶላላሁ አለይሂ ወሰለም) መለመንና ከሳቸው ጉዳይን እንዲፈፅሙ መፈለግ እሱን ለመከልከል ሲባል የተላኩበት የሆነው ሽርክ ውስጥ ይገባል። በየትኛውም መልኩ ከአላህ ውጭ የሚጠቅምም_የሚጎዳም የሌለና ዒባዳ የተባለ ሁሉ ለአላህ ብቻ መሆን አለበትና",
    "source": "ሸይኽ ኢብኑ ዑሰይሚን ረሂመሁሏህ",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "18",
    "title": "ዝቅ ማለት",
    "description": "በአቂዳ ዙርያ የተሰጡ ፈትዋዎች",
    "question": "ለሰላምት ወይም ለአክብሮት ስንል ለሰዎች አንገታችንን ጎንበስ እናደርጋለን ይህ በሸሪአችን እንዴት ይታያል?",
    "answer": "በመጀመሪያ ሰላምታ በሸሪዓችን የመጣው በእጅ ነው። ከዛ ውጭ ለማክበርም ይሁን ለሰላምታ ብሎ ራስን ዝቅ ማድረግም ሆነ ማጎብደድ ለአላህ እንጂ ለሌላ ለማንም የማይቻል ኢባዳ ነው። ነብዩም ሶለሏሁ አለይሂ ወሰለም ከልክለዋል። ሲቀጥል ከካፊሮችም ጋር መመሳሰል ይሆናል።",
    "source": "ኢብኑ ዑሰይሚን",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "19",
    "title": "ሸረሪት መግደል",
    "description": "በአቂዳ ዙርያ የተሰጡ ፈትዋዎች",
    "question": "ሸረሪት አትገደልም‼፣ ለነቢዩ ሰ.ዐ.ወ  ሊገድሉ  የመጡ ሰወች እንዳይታዩ  አድርጋ ስለሸፈነች  እስዋን መግደል አይቻልም ይላሉ። እንዴት ነው ቤት  ደሞ ታበላሻለች  የራስዋ  ቤት እየሰራች  ቤት  ይበላሻል እና  እንዴት ነው?",
    "answer": "ጥያቄው ላይ የተጠቀሰው በሸረሪቷ ዙሪያ የመጣው ሀዲስ_ዶዒፍ ነው። በዚህ ሀዲስ ማስረጃ ማድረግ አይቻልም‼️ ነገር ግን ሸረሪትም ብቻ ሳይሆን ማንኛውም እንስሳ ካስቸገረ ማስወገድ ይቻላል። ባይሆን ሳይገድሉ በሌላ መንገድ ጉዳቱን መከላከል የሚቻልበት መንገድ ካለ በላጩ አለመግደሉ ነው።",
    "source": "ኢብኑ ባዝ ረሂመሁሏህ ፣ መጅሙዑል ፈታዊ",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "20",
    "title": "አላህ የት ነው?",
    "description": "በአቂዳ ዙርያ የተሰጡ ፈትዋዎች",
    "question": "አሏህ ከዓርሽ በላይ ነው ያለው ወይስ ሁሉም ቦታ ወይስ የትም ነው አንልም?",
    "answer": "ቁርአን ፣ ሀዲስ ፣ የሰለፎች ስምምነት ፣ ተፈጥሮ ፣ አዕምሮ እና ሌሎችም ነገራቶች አላህ ከሰማያትም ከዓርሽም በጥቅሉ ከፍጡራን በላይ ለመሆኑ ማስረጃ ናቸው። አላህ በቁርአኑ በግልፅ ከዓርሽ በላይ ነኝ ያለባቸው ሰባት ቦታዎች አሉ። ከዛም በተጨማሪ ከፍጡራን በላይ መሆኑም ከሰማያት በላይ መሆኑን የሚገልፁ በጣም ብዙ የቁርአን አንቀፆች አሉ። ሀዲስም ዉስጥ የባሪያዋ ሀዲስ ፣ የመሰናበቻ ሀጅ ላይ የተናገሩት ፣ ምርኮ ሲያከፋፍሉ የተናገሩት ፣ አላህ ዘንድ ከአርሽ በላይ ስላለው መፅሀፍ የተናገሩት ፣ እና ሌሎችም በዙ ሀዲሶች አሉ።, ከሶሀቦችም እነ ኢብኑ_አባስ ፣ ኢብኑ_መስኡድ ፣ ዓኢሻ ፣ ዘይነብ ፣ እና ሌሎችም በጣም ብዙ ሶሀቦችም በግልፅ አላህ ከዓርሽ በላይ ከሰማያት በላይ መሆኑን የተናገሩባቸው ዘገባዎች አሉ። በጥቅሉ አላህ ከዓርሽ በላይ ለመሆኑ መረጃዎቹ ብዙ ስለሆኑ እዚህ ላይ መዘርዘር ማንዛዛት ይሆናልና ተጨማሪ መረጃዎችን የፈለገ በውስጥ መስመር ማግኘት ይችላል።",
    "source": "",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "21",
    "title": "ተወሱል ይበቃልን",
    "description": "በአቂዳ ዙርያ የተሰጡ ፈትዋዎች",
    "question": "ተወሱል ይበቃልን በደንብ ቢብራራልኝ?",
    "answer": "ተወሱል ብሎ ማለት ለዱዓ ወደ አላህ መዳረሻን መፈለግ ማለት ነው። ይህም ደግሞ ሸሪዓው በደነገገው መልኩ እስከሆነ ድረስ የተፈቀደና የሚወደድ ተግባር ነው። ለዚህም አላህ እንዲህ ይላል:—  \"ወደ አላህም መዳረሻን ፈልጉ\" (ሱረቱል ማኢዳህ ፣ 35) ነገር ግን ተወሱል 2 አይነት ነው። እሱም, 1. የተፈቀደና የሚበረታታ የተወሱል አይነት, 2. የተከለከለ የተወሱል አይነት, የተፈቀደና የሚበረታታ የሆነው የተወሱል አይነት ለምሳሌ በአላህ ስሞችና_በባህርያቱ (ያረህማን ፣ ያሀዩ ያቀዩም)፣ ባለን መልካም ስራ ፣ ለነብዩ ባለን ውዴታ እና በሌሎችም መልካም ተግባራቶች እንደመዳረሻ ከዱዓችን ጋር አቆራኝተን መጠቀም እንችላለን። የተከለከለው የተወሱል አይነት ደግሞ በሷሊሆች ክብር አላህን መለመን (በነብዩ ክብር ይሁንብህ) ፣ ለቀብሮችና ለሷሊህ ሰዎች ቁርባን በማቅረብ ወደ አላህ መቃረብን መፈለግና ሌሎችም በሸሪዓችን የሌሉ ነገራቶች ፈፅሞ የሚከለከሉና ወደ ሽርክም የሚያመሩ ናቸው።",
    "source": "ኢብኑ ባዝ ፣ ኪታብ አተወሱሉን መሽሩዕ ወተወሱሉል መምኑዕ",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "22",
    "title": "የሰለመ ስሙን መቅየር አለበት",
    "description": "በአቂዳ ዙርያ የተሰጡ ፈትዋዎች",
    "question": "ሰው ሲሰልም ብዙ ጊዜ ስሙ ይቀየራል ይህ ግዴታ ነውን?",
    "answer": "ስሙ መጥፎ ትርጓሜና ሽርክያት ያለበት ከሆነ ለምሳሌ ገብረ እግዜአብሄር ... እና የዚህ አይነት መጥፎ ትርጉም ያላቸው ካልሆኑ በስተቀር ስምን መቀየር በላጭና የሚወደድ ተግባር ቢሆንም ግን ግዴታ አይደለም። ለዚህም አብዛኞቹ ሶሀቦች ከሰለሙ በኃላ ስማቸው ያው ነው ፣ አብዛኞቹ አልቀየሩም። ስለዚህ የተሻለ ስም መሰየሙ በላጭ ቢሆንም የግድ ይቀየር አይባልም።",
    "source": "ኢብኑ ባዝ ፣ መጅሙዑል ፈታዊ ፣ 18/55",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "23",
    "title": "ቀብር ዝያራ(ለ ሴት ልጅ)",
    "description": "በአቂዳ ዙርያ የተሰጡ ፈትዋዎች",
    "question": "ሴት ልጅ ቀብር መዘየር ትችላለችን?",
    "answer": "በሸሪዓችን ለወንዶች ቀብርን መዘየር ተከልከሎ ከነበረበት እንደገና የተፈቀደና የሚወደድ ተግባር ነው። ለዚህም ነብዩ ሶለሏሁ አለይሂ ወሰለም እንዲህ ብለዋልና:— \"ቀብርን ከመጎብኘት (ከመዘየር)  ከልክያችሁ ነበር ፣ (አሁን) ጎብኟት ፣ ምክንያቱም አኼራን ታስታውሳችኃለችና።\" ሙስሊም ዘግበውታል ለሴቶች ግን በሀዲስ በግልፅ እንደመጣው የተከለከለ እና የአላህ እርግማንም ያለበት ተግባር ነው። ለዚህም ነብዩ ሶለሏሁ አለይሂ ወሰለም እንዲህ ብለዋል:— \"አላህ ቀብርን የሚዘይሩ ሴቶችንና (ቀብሩ ላይ) መስጂድ እና መብራት የሚያደርጉ ሰዎችን አላህ ረግሟቸዋል (ከራህመቱ አርቋቸዋል)።\" -አህመድ እና አቡዳውድ ዘግበውታል",
    "source": "ኢብኑ ባዝ ፣ መጅሙዑል ፈታዊ, ኢብኑ ኡሰይሚን ፣ ፈታዊ አልመርአት",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "24",
    "title": "አህባሽን ተከትሎ መስገድ",
    "description": "በአቂዳ ዙርያ የተሰጡ ፈትዋዎች",
    "question": "በአካባቢያችን አህባሽ መስጊድ ስለሆነ ያለው ሌላ የሱና ኢማም ያለበት መሰጊድ አማራጭ ደግሞ የለንም ስለዚህ ምን ማድረግ እንችላለን?",
    "answer": "አዎ በእርግጥ በአህባሽ ተከትሎ መስገድ አይቻልም። ምክንያቱም አህባሽ ሙሉ በሙሉ ከአህለሱና የወጣ አቂዳ ያለው አንጃ ስለሆነ ነው።  ግን በግለሰብ ደረጃ አህባሽ የሚባለው ሰውዬ የሰራቸው ስህተቶች ግልፅ ሽርክያትና ከአህለሱና የሚያወጡት ከሆነና ይህ ተግባሩ ትክክል አለመሆኑ በቁርአንና በሀዲስ ተፈግፎ ተነግሮት እምቢ ካለ እንጂ መረጃ ሳይደርሰውና ሰዎች ቁጭ አርገው በስነስርአት ሳይነግሩት ፣  በግልፅ ስህተት ሲፈፅምና ሽርክያትንም ሆነ ተህሪፍ ሲያደርግ ካልታዬ ዝም ብሎ ሰዎች አህባሽ ነው! ስላሉት ብቻ ተከትዬ አልሰግድም አይባልም።",
    "source": "ኢብኑ ባዝ ፣ መጅሙዑል ፈታዊ",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "25",
    "title": "የካፊርን ጀናዛ መሸኘት",
    "description": "በአቂዳ ዙርያ የተሰጡ ፈትዋዎች",
    "question": "የካፊርን ጀናዛ ተከትሎ መሸኘትና መቅበር እንዴት ይታያል?",
    "answer": "የካፊርን ጀናዛ መከተልና መሸኘት አይፈቀድም። ምክንያቱም አንደኛ በቁርአንም በሀዲስም መሸኘት እንደሚቻል የሚጠቁም አንድም ማስገጃ የለም። ሲቀጥል ይህን ተግባር መፈፀም ካፊርን ማክበርና ማላቅ ውስጥ ይገባል።",
    "source": "ኢብኑ ኡሰይሚን ፣ ሸርሁል ሙምቲዕ ፣ 5/189",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "26",
    "title": "ለ ካፊሮች በዐል የተዘጋጀ ምግብ",
    "description": "በአቂዳ ዙርያ የተሰጡ ፈትዋዎች",
    "question": "ግቢ ላይ (ዩኒቨርሲቲ) ለክርስቲያኖች ለበአላት ለስላሳና ለየት ያለ ያቀርቡልናል እና ይህን ምግብ መመገብ ይፈቀዳልን እና ከዚህ ፕሪግራም ውጭ ባለው የዛን ቀን ቁርስና ራት ላይ መብላት እንዴት ነው?",
    "answer": "በማንኛውም መልኩ የካፊሮችን በአላትን ምክንያት በማድረግና እነሱን ታሳቢ ተደርጎ የሚዘጋጅ ልዩ ምግብና መጠጥን መጠቀምም ሆነ ጥሪያቸውን እክብሮ ቦታው ላይ መገኘት የተከለከለ ነው። ምክንያቱም የተሰራበት አላማ ለካፊሮች በዓል በመሆኑ ይህን ማድረግ እነሱን እንደማበረታታት ፣ ያሉበትን ጥመት እንደመደገፍና ፣ ተራውን ማህበረሰብም ይህ ነገር ችግር እንዴለለው ማመላከትና ማወዛገብ ስለሆነ ነው። ከዛ ውጭ ያሉትን ቁርስና ራት ወይም ምሳ ከላይ በጠቀስነው መልኩ እስካልሆነ ድረስ መመገቡ ችግር አይኖረውም።",
    "source": "ኢብኑ ጂብሪን ፣ ኪታብ ሉእሉኡል መኪን ፣ ገፅ 27",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "27",
    "title": "ዲሞክራሲ በ ኢስላም እይታ",
    "description": "በአቂዳ ዙርያ የተሰጡ ፈትዋዎች",
    "question": "ዲሞክራሲ በኢስላም አንዴት ነው ፣ አንዳንድ ሰዎች ኢስላም ዲሞክራሲ ነው ይላሉ?",
    "answer": "ዲሞክራሲ ማለት ህዝብ መሪ የሚሆንበት አስተዳደር ማለት ነው። ታዲያ ይህ ዲሞክራሲ እንኳን ኢስላም ሊሆን ሙሉ በሙሉ ከኢስላም ጋር የሚጋጭ ኩፍር ተግባር ነው። እንደውም የኢስላምና የሙስሊሞች ጠላት ነው። ምክንያቱም ከአላህ ውጭ ያለን ህግና መተዳደሪያ ደንብ የማውጣት ስልጣን ለህዝብ ይሰጣል ፣ አላህ ካወጣው ውጭ ባለ ህግ ነው የሚተዳደረው ፣ ዋና ዋና መመሪያዎቹም የአላህ ሳይሆን የህግ የበላይነት ፣ ከህግ በላይ ማንም የለም ለህግ ተገዥ መሆን እና የመሳሰሉ ለአላህ የሚገቡ ነገራቶችን ለፍጡር መስጠት ነው። በዛ ላይ አስካሪ መጠጦችና ዝሙት ሌሎችም አፀያፊ ተግባራት የሚፈቀዱበት አስተዳደር ነው።",
    "source": "ሸይኹል አልባኒ ፣ ሲልሲለቱ አልሁዳ ወንኑር ፣ 353, የሳኡዲ የኢልም ጥናትና የፈትዋ ቋሚ ኮሚቴ ፣ 23/406،407",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "28",
    "title": "ፀበል መፀበል",
    "description": "በአቂዳ ዙርያ የተሰጡ ፈትዋዎች",
    "question": "አንዳንድ ሙስሊሞች ሲታመሙና ድግምት ሲደረግባቸው ወደ ቤተክርስቲያኖች ሂደው ፀበል ይፀበላሉ ፣ ይህ በኢስላም እንዴት ይታያል?",
    "answer": "በሸሪዓችን ከድግምትንም ይሁን ከሌላው በሽታ ለመዳን ምን ማድረግ እንዳለብን በዝርዝር ተቀምጧል ። እሰም ቁርአንን መቅራትና ወደ አላህ ይበልጥ የሚያቃርቡን ኢባዳዎችን መስራትና ከሀራም ነገራቶች መቆጠብ እና ሌሎችም ናቸው። ነገር ግን በአሁኑ ሰአት አንዳንድ ሙስሊሞች ይህ ችግር ሲከሰትባቸው ወደ ቤተክርስቲያኖች ሂደው የሚፀበሉት የፀበል ውሀ ቦታው መሄዱ ብቻውን የሀራምና የሽርክያት_ቦታ መሄድ ከመሆኑም በላይ ውሀው ላይ የሚነበብበት የሚታወቀው የሽርክ ቃላትና ተግባሮች ናቸው። ከዚህም በተጨማሪ ወንድና ሴቶች የሚቀላቀሉበትና መቃብር አካባቢዎች መሆኑም ይበልጥ አፀያፊ ተግባር ያደርገዋል። እነዚህና ሌሎች ከባባድ ወንጀሎች የሚፈፀሙበት ቦታ በመሆኑ አካባቢው ሂዶ መታጠብ ይቅርና ሳይሄዶ ውሀው ቤት ቢመጣ እንኳን የሽርክ ውሀ ስለሆነ መጠቀሙ ፈፅሞ የተከለከለ ነው። ",
    "source": "ሸይኽ ሷሊህ ቢን ሉሀይዳን ፣ መጅሙዑል ፈታዊ",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "29",
    "title": "ቁርዐን ማቃጠል",
    "description": "በአቂዳ ዙርያ የተሰጡ ፈትዋዎች",
    "question": "አንዳንድ አካባቢዎች ቁርአኑ ብዙ ጊዜ ያስቆጠረና ያረጀ ከመሆኑ የተነሳ ሲቀዳድ እንዳይጠፋ በማለት ያቃጥሉታል ይህ እንዴት ይታያል?",
    "answer": "በመጀመሪያ ደረጃ አንድ ቁርአን በጊዜ ብዛትም ይሁን በማንኛውም ምክንያት በሱ ለመጠቀም እስኪያስቸግር ድረስ የተቀዳደደ ከሆነና በዚሁ ከቀጠለ ይጠፋል ተብሎ የሚገመት ከሆነ እንዲሁም በሌላ መልኩ መጠበቅና ማስተካከል የማይቻል ከሆነ እንዲወገድ ማድረግ እንደሚቻል ኡለሞች ተናግረዋል። ነገር ግን ይህ በምን መልኩ ማስወገድ ይቻላል በሚለው ላይ ለሁለት ተከፍለዋል። እሱም አንዳንዶቹ ልክ እንደ ሙስሊም ሰው ከአፈር ስር መቀበር ነው የሚገባው ሲሉ ሌሎች ኡለሚች ደግሞ ልክ ኡስማን ረዲዬሏሁ አንሁ ቁርአንን ከሰበሰበ በኃላ በሌሎች ሶሀቦች እጅ ያሉትን የቁርአን ገፆች ከሌላው ጋር እንዳይቀላቀሉና እንዳያመታቱ በሚል እንዳቃጠላቸው ማቃጠል ነው በላጩ ምክንያቱም የሶሀቦች ፈለግ አለውና ይላሉ። በጥቅሉ ግን ከሁለቱ በአንድኛው በሚመቸው መልኩ ቁርአንን ማስወገድ ይቻላል።",
    "source": "ኢብኑ ተይሚያ ፣ መጅሙዑል ፈታዊ ፣ 12/599, ኢማሙ ሲዪጢይ ፣ አል ኢትቃን ፣ 2 / 1187, የሳኡዲ የኢልም ጥናትና የፈትዋ ቋሚ ኮሚቴ ፣ 4/139, ኢብኑ ኡሰይሚን ፣ ፈታዊ ኑሩን አለደርብ ፣ 16 / 148",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "30",
    "title": "የካፊር ፍርድ ቤት",
    "description": "በአቂዳ ዙርያ የተሰጡ ፈትዋዎች",
    "question": "የካፊር ሀገር ላይ ሆኖ በሸሪዓ ህግ መፋረድ የማይችልበት ሁኔታ ለተፈጠረና የግድ በሰው ሰራሽ ህግ የሚፈርድ ፍርድ ቤት ካልሄደ በስተቀር የሚጎዳ ከሆነ ቢሄድ ይከፍራልን ፣ ግን ቁርአንና ሀዲስ በላጭ መሆናቸውን ያምናል",
    "answer": "በመሰረቱ በሸሪዓችን በርካታ ቁርአናዊም ይሁኑ ሀዲሳዊ ጥቅሶች እንደሚያመለክቱት አላህ ከደነገገው ህግና ደንብ ውጭ ባለ ሰው ሰራሽ ህግ መፋረድና መፍረድ እንዲሁም በሱምመተዳደር እንደሰውዬው ውስጣዊ እምነት ቢለያይም በጥቅሉ ግን ይህ ተግባር ከኢስላም የሚያስወጣ ኩፍር ተግባር ነው። ለዚህም አሏህ በሱረቱል ማኢዳህ ፣ 44 እንዲህ ይላል: \"አላህ ባወረደው የማይፈርድ እነርሱ ከሀዲያን ናቸው።\" ነገር ግን አንድ ሰው አላህ ከደነገገው ህግ ውጭ ባለ ህግ ቢፋረድ ከኢስላም የማያወጣው በሚከተሉት መልኩ ከሆነ ነው:—, 1. የቁርአንና ሀዲስ (የሸሪዓ) ድንጋጌዎች ከየትኛው ሰው ሰራሽ ህጎች የተሻሉና በላጭ መሆናቸውን የሚያምን ከሆነ, 2. መብቱንና ሀቁን በዚህ በሰው ሰራሽ ህግ የሚሰራ ፍርድ ቤት ካልሆነ በስተቀር ማስጠበቅና ማስከበር የማይችልበት ደረጃ ላይ ከደረሰ, 3. ይህን ሰው ሰራሽ ህግና ፍርድ የጠላና እሱን የማይወድ ከሆነ, 4. ይህ ፍርድ ቤት ከሚገባው በላይ ለሱ ቢፈርድለትም እንኳን ፍርድ ቤቱ ስለወሰነልኝ ብሎ ከሚገባው በላይ የማይወስድ ከሆነ ነው።",
    "source": "ኢብኑ ዑሰይሚን ፣ ሊቃእ ባቡል መፍቱህ ፣ 33/6, የሳዑዲ የዒልም ጥናትና የፈትዋ ቃሚ ኮሚቴ ፣ 23/502",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "31",
    "title": "ለካፊር ሶደቃ",
    "description": "በአቂዳ ዙርያ የተሰጡ ፈትዋዎች",
    "question": "ለካፊር ሶደቃ መስጠት ይበቃልን?",
    "answer": "ምንም ያክል ከካፊር ይልቅ ለሙስሊም ሰጥቶ በሚያደርገው ኢባዳ ላይ ቢተባበረው በላጭ ቢሆንም ለካፊርም ቢሆን ከግዴታው (ሰደቃ) ዘካ ውጭ ያለውን ሱና የሆነውን ሶደቃ ኢስላምንና ሙስሊሞችን ለማይዋጉና ለማይፋለሙ ካፊሮች መሶደቅ (ሶደቃ መስጠት) ይቻላል። ለዚህም ነው አሏህ እንዲህ ያለው: \"ለእነዛ በዲናችሁ ላልተጋደሏችሁና ከሀገራችሁም ላላባረሯችሁ (ካፊሮች) ለነሱ መልካምን መዋላችሁና ፍትሀዊ መሆናችሁን አልከለከላችሁም ፣ አላህ ፍትሀዊዎችን ይወዳል። አሏህኮ የሚከለክላችሁ እነዛን በዲናችሁ የሚጋደሏችሁን ፣ ከሀገራችሁ የሚያባሯችሁንና ለማውጣትም የሚተባበሩባችሁን አካላትን መውደዳችሁን ነው። እነሱን የወደደ እነዚህ በዳዬች ናቸው።\" (ሱረቱል ሙምተሂና ፣ 8–9), እንዲሁም በሀዲስ እንደመጣው አዒሻ ረዲዬሏሁ አንሀ አንዲት የሁዲ ሴት ስትለምናት ሶደቃ ገንዘብ እንደሰጠቻትና ነብዩም ሶለሏሁ አለይሂ ወሰለምም ይህን ሰምተው ማረጋገጣቸው ለካፊር እንደሚቻል ያመለክታል።",
    "source": "ኢማሙ ሻፊዒይ ፣ ኪተቡል ኡም ፣ 2/38",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "32",
    "title": "የካፊር ሰርግ",
    "description": "በአቂዳ ዙርያ የተሰጡ ፈትዋዎች",
    "question": "አንድ ክርስቲያን የሆነ ዘመድ ቢያገባና ሠርግ ቢጠራኝ መሄድ ይቻላል፣ ለሠርጉስ ገንዘብ መስጠት?",
    "answer": "በመጀመሪያ ደረጃ ከዚህ በፊት በቻናሉ እንደተለቀቀው ሀይማኖታዊ በሆነው በአላቸው ላይ መገኘትም ሆነ እንኳን አደረሳችሁ ማለት እንደማይፈቀድ ግልፅ ነው። ነገር ግን በግለሰባዊ ዝግጅታቸው ላይ ለምሳሌ በሰርግ ፣ በተዝካር ፣ በውልደት ፣ በምርቃት ፣ አዲስ ስራ በመያዝ ፣ ከህመም በመዳን ፣ ከሩቅ ሀገር በመምጣት እና በሌሎች ምክንያቶች አማካኝነት የሚያዘጋጁት ዝግጅት ላይ መሳተፍም ሆነ ገንዘብ በማዋጣት መተባበር ዙሪያ ላይ በኡለሚች መካከል ልዩነት አለበት። እሱም ከፊል ኡለሞች ሙሉ በሙሉ ሲከለክሉ ከፊል ኡለሞች ደግሞ ሙሉ በሙሉ ሲፈቅዱ ሌሎች ኡለሞች ደግሞ በመስፈርት ፈቅደዋል። ከነዚህ መስፈርቶች መካከል:, 1: እዚህ ዝግጅት ላይ መገኘትም ሆነ በገንዘብ መተባበር ሸሪዓዊ ጥቅም ካለው ማለትም ሰዎቹ ለመስለም የቀረቡ ከሆነና ልባቸው ለሀቅ ክፍት ከሆነ ወይም እሱን ወደ ኡስላም ጥሪ ለማድረግ የሚመች አጋጣሚ ካለበት ፣, 2: የተከለከሉ መጠጦችና ሙዚቃዎች የማይኖሩበት ከሆነ, 3: ሰዎቹ ለኢስላም ባለቸው ጥላቻ የሚታወቁ አይነት ሰዎች ካልሆኑ, 4:  የሀይማኖቱ መሪዎች ያልሆኑ ለመሳሌ ቄስ ፣ ጳጳስ ፣ እና የመሳሰሉት ካልሆኑ።, በጥቅሉ ይህ ከላይ የተዘረዘሩትን መስፈርቶች የሚያሟላ ዝግጅት ማግኘት በአሁኑ ሰአት በጣም አስቸጋሪ ነውና በላጩ ጭራሽ አለመሄዱ ነው።",
    "source": "ኢብኑል ቀዪም ፣ አህካም አህሉ ዚመህ ፣ 1 / 441, ኢብኑ ዑሰይሚን ፣ መጅሙዑል ፈታዊ ፣ 3 / 47",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "33",
    "title": "የካፊሮች መቃብር",
    "description": "በአቂዳ ዙርያ የተሰጡ ፈትዋዎች",
    "question": "አንድ ሠው ነበረና ኢሥላም ነው የ ካፊሮችን መቃብር ተቀጥሮ ይጠብቃል በኢሥላም ደረጃ ይበቃለታልን?",
    "answer": "የካፊሮች መቃብር ላይ ስራ መስራት (ቀብሩን በዘበኝነት መጠበቅ) ከብዙ ምክንያቶች አንፃር ሀራም ነው። እነሱም አንደኛ ቦታው የቅጣትና የሽርክያት ቦታ ነው። ማለትም ካፊሮች በቀብራቸው ውስጥ ቅጣታቸውን የሚያገኙበትና ካፊሮችም ሽርክ የሚሰሩበት ቦታ ነው። ነብዩ ሶለሏሁ አለይሂ ወሰለምም ከእንደዚህ አይነት ቦታዎች ከመቅረብና በአካባቢው የሚገኘውን ነገርም ከመጠቀም ከልክለዋል። ለዚህም ማሳያው ቡኻሪ ላይ በተዘገው ሀዲስ: አንድ ጊዜ ተቡክ ዘመቻ ላይ የሰሙድ ህዝቦች የተቀጡበት ሸለቆ አካባቢ ሲደርሱ ሶሀቦቻቸውን እዚህ ውስጥ ከመግባትና ከውሀውም ከመጣጣት ከልክለዋቸዋል።, ሌላው እዚህ የካፊሮች መቃብርን መጠበቅ በውስጡ ብዙ መጥፎ ነገራቶችን አሉት። ለምሳሌ አንድ ሰው የቀብር ጠባቂ ከሆነ ቀብሩን ማፅዳት ፣ መኮትኮት ፣ የሚተከሉ ነገራቶችን ማሳደግ ፣ የቀብር ግንብ መስራት እና የመሳሰሉ ግልፅ የሆነ ሀራም ነገራቶች አሉበትና የሚከለከል ተግባር ነው።በተጨማሪም የካፊሮችን ቀብር መጠበቅ ኢስላምንና ሙስሊሞችን ማዋረድና ዝቅ ማድረግ አለበት።",
    "source": "የሳዑዲ የዒልም ጥናትና የፈትዋ ቋሚ ኮሚቴ ፣ 9 / 11",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "34",
    "title": "ለካፊር ዱዐ",
    "description": "በአቂዳ ዙርያ የተሰጡ ፈትዋዎች",
    "question": "በህይወት ላሉ ካፊሮች አሏህ እንዲያዝንላቸውና እንዲምራቸው መጠየቅ እንዴት ይታያል ፣ ምን ብለን ነው ዱዓ የምናደርግላቸው?",
    "answer": "እንደሚታወቀው ለሞተ ካፊር አሏህ እንዲምረውና እንዲያዝንለት ዱአ ማድረግ እንደማይፈቀድ ግልፅ ነው። እንዲሁም በህይወት ላለ ካፊር ሰው አሏህ ወደ ኢስላም እንዲመራውና ለሀቁ እንዲገጥመው ዱአ ማድረግ የሚቻል ለመሆኑ በኡለሞች መካከል ሙሉ ስምምነት ያለበት ጉዳይ ነው። ሆኖም አሏህ የመሐርታና የእዝነት ምንጭ ወደ ሆነው ኢስላም እንዲመራው በማሰብም አሏህ እንዲያዝንለትና እንዲምረው መለመን ችግር የለውም። እዚህ ላይ የተከለከለው ቀጥታ አሁን ያለበት ኩፍር ላይ እያለ ይህንኑ ወንጀሉንና ኩፍሩን አሏህ እንዲምረውና በዚሁ ኩፍር ላይ እንዳለ እንዲያዝንለት አስቦ ዱአ ማድረግ ነው። ነብዩ ሶለሏሁ አለይሂ ወሰለም በሀዲሳቸው① \"አሏህ ሆይ ለህዝቦቼ ምህረት አድርግልኝ ፣ እነሱ አያውቁምና።\" ማለታቸው በርካታ ኡለሞች እንዳብራሩት ካሉበት ኩፍር ወደ ኢስላም ፣ ካሉበት ወንጀል አሏህን ወደ መታዘዝ እንዲመጡ በማድረግ እዘንላቸው ከዛም ወንጀላቸውን ማርላቸው ማለታቸው ነው። ምክንያቱም በኩፍር ላይ ያለ ሰው እስካልሰለመ ድረስ ወንጀሉ እንደማይማር ግልፅ ነውና።",
    "source": "ኢብኑ ተይሚያ ፣ መጅሙዑል ፈታዊ ፣ 12 / 489, ኢብኑል ቀዪም ፣ መዳሪጁ አስሳሊኪን ፣ 1/36,37, ኢማሙ ነወዊይ ፣ ፈትሁል ባሪ ፣ 11 / 196",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "35",
    "title": "የክርስትያን ስጋ መብላት",
    "description": "በአቂዳ ዙርያ የተሰጡ ፈትዋዎች",
    "question": "ክርስቲያኖች ያረዱት ስጋ ይበላል እያሉ ብዙ ሰዎች ሳያረጋግጡ ሁሉ እየበሉ ነው። አሁን ላይ አህለል ኪታቦች አሉ ለማለት ይቻላል እንዴ? ማለትም መፅሐፋቸውም ተበርዞ ተደልዞ በቅጥፈት የተሞላ ነው። እነሱም ቢሆኑ ከአላህ ስም ውጭ ጠርተው ነው የሚያርዱት። በአንድ አምላክ ስም ብለው እንኳን አያርዱም። ቢሉ እንኳን ይህ ቢስሚላህ( በአላህ ስም)የሚለውን መተካት ይችላልን? እናም የዛሬዎቹን ክርስቲያኖች እርድ መብላት በተመለከተ ከሸሪዓ አንፃር ሁክሙ ምንድን ነው?",
    "answer": "በመጀመሪያ ደረጃ በአሁኑ ሰአት ያሉት ክርስቲያኖች አህለልኪታብ ናቸው አይደሉም በሚለው ዙሪያ አዎ ናቸው ፣ ለዚህም ድሮ በነብዩ ሶለሏሁ አለይሂ ወሰለም ዘመን ከነበሩት ነሷራዎች የተለየ እምነት የላቸውም። መፅሀፉም ቢሆን የዛኔም ተበርዞ ነበር። አቂዳቸውም በቁርአን ላይ እንደተነገረው ስላሴ ነው። ከዚህም በተጨማሪ በርካታ የሚያመሳስላቸው ነገር አለ። ስለዚህ የዘመናችን ክርስቲያኖችም አህለል ኪታብ ናቸው። ወደ እርዳቸው ስንመጣ በቁርአን በግልፅ እንደተቀመጠው የአህለልኪታቦችን (የይሁዳና የክርስቲያንን) እርድ መብላት የተፈቀደ ነው። ለዚህም አሏህ እንዲህ ይላል: \"እነዚያ መፅሀፍ የተሰጡት (ይሁዳና ነሷራ) ምግባቸው ለእናንተ የተፈቀደ ነው ፣ የእናንተም ምግብ ለነሱ የተፈቀደ ነው። (ሱረቱል ማኢዳህ ፣ 5) ሆኖም አንድ ክርስቲያንም ይሁን ይሁዳ ያረደውን ስጋ መብላት ይቻል ዘንዳ ሁለት መስፈርቶች አሉት ፣, 1. አስተራረዱ ልክ ሙስሊም እንደሚያርደው ማለትም ከእንስሳው መቆረጥ ያለባቸው አካላት ተቆርጠው ደም ፈሶ መሆን አለበት። ከዚህ ውጭ በሆነ መልኩ ያረደው ከሆነ ግን ሙስሊምም ቢሆን አይፈቀድም።, 2. በሚያርድበት ወቅት ከአሏህ ስም ውጭ የሌላን አካል ስም አንስቶ ማረድም የለበትም። ማለትም በአሏህ ስም ብሎ እንጅ በእየሱስ ወይም በሙሀመድ ፣ ወይም በጅብሪል ስም ብሎ ያረደው ከሆነ እንዲሁ መብላት አይፈቀድም።ምክንያቱም አሏህ እንዲህ ብሏልና: \" በእሱ ላይ የአሏህ ስም ያልተወሳበትን (እርድ) አትብሉ። (ሱረቱል አንዓም ፣ 121 ), ነገር ግን እዚህ ላይ አንድን እርድ ክርስቲያን ወይም ይሁዳ አርዶት ነገር ግን በአሏህ ስም ይረደው ወይስ በሌላ ስም የማይታወቅ ከሆነ መብላት ይፈቀዳል። ያረደው አካል አህለልኪታብ ወይም ሙስሊም መሆኑ እስከታወቀ ድረስ ቢስሚላህ ብሏል ወይስ አላለም የሚለውን ማጣራትና መጠየቅ ግዴታም ተገቢም አይደለም። ባይሆን ይህን የሚበላው አካል ቢስሚላህ ብሎ መሆን አለበት።, ለዚህም ማስረጃው ቡኻሪ (2057) ላይ በተዘገው በሀዲስ አኢሻ ረዲዬሏሁ አንሀ እንዳለችው የሆኑ ሰዎች ነብዪን ሶለሏሁ አለይሂ ወሰለም እንዲህ ብለው ጠየቋቸው: \" ሰዎች ስጋ ያመጡልናል ፣ ነገር ግን ሲያርዱት በእሱ ላይ የአሏህን ስም አውስተው ነው ወይስ አይደለም የሚለውን አናውቅም። \" ነብዩም ሶለሏሁ አለይሂ ወሰለምም እንዲህ አሉ: \"በእሱ ላይ ቢስሚላህ ብላችሁ ብሉት።\" ከዚህ በመነሳት አንድ ሙስሊም ወደ ካፊር ሀገር ቢሄድና እዛ የሚገኙት ምግቦችን የሚያርዷቸው ክርስቲያኖች ወይም ይሁዳዎች መሆናቸውን ካወቀ መብላት ይፈቀድለታል። ባይሆን አስተራረዳቸው ትክክል ያልሆነ መሆኑን ወይም ከአሏህ ስም ውጭ ባለ ስም እንደሚያርዱ ካወቅ ግን መብላት አይፈቀለትም።",
    "source": "ኢብኑ ተይሚያ ፣ ኢቅቲዷእ ሲሯጦል ሙስተቂም ፣ 1/251, ኢብኑ ባዝ ፣ መጅሙዑል ፈታዊ ፣ 5/396, ኢብኑ ኡሰይሚን ፣ ኪታቡል ኡድሂየቲ ወዝዘካህ",
    "tags": {
      "tags1": ["አቂዳ"],
      "tags2": ["ሱና"],
      "tags3": ["ተውሂድ"]
    }
  },
  {
    "id": "36",
    "title": "የበግ አስተራረድ ሁኔታ",
    "description": "በዒድ ዙርያ የተሰጡ ፈትዋዎች",
    "question": "በሸሪዓችን በግ ወይም ከብት ስናርድ በምን መልኩ ነው ፣ ስለ አስተራረዱ በሰፊው ቢብራራልን?",
    "answer": "የኢስላማዊው አስተራረድ መስፈርቶች የሚከተሉት ናቸው:-, 1: የሚያርደው ግለሰብ ለማረድ ብቃት ያለው መሆን አለበት፡፡ እሱም ሙስሊም ወይም የመጽሐፍት ባለቤቶችን፣ ክርስቲያንና አይሁዳውያንን የሚያካትት ሲሆን እርዱን መምረጥ የሚችልና ስለ እርድ የሚያውቅ መሆን አለበት፡፡, 2: የሚያርድበት መሳሪያ እንደ ቢላዋ ያለ የሚቆርጥ፣ ደም የሚያፈስና ለማረድ ብቃት ያለው መሆን አለበት፡፡ እንሰሳቱን በክብደቱ በሚጫን መሳሪያ፣ ወይም የእንሰሳቱን ጭንቅላት በመግጨት ወይም በኤሌክትሪክ ንዝረት በማቃጠል መግደል የተከለከለ ነው፤ አይፈቀድም፡፡, 3: ለማረድ በሚያንቀሳቅ ጊዜ ‹‹ቢስሚላህ›› በማለት የአላህን ስም ማውሳት፡፡, 4: በእርድ ላይ መቆረጥ ያለባቸውን ክፍሎች መቁረጥ፡፡ እነርሱም የአየር ቧንቧ፣ ጉሮሮና ሁለቱ የደም ጋኖች ናቸው፡፡ እነኚህ፣ በአንገት ግራና ቀኝ ያሉ የደም ስሮች ናቸው፡፡ ከነኚህ አራት አካላት መካከል ሦስቱን ቢቆርጥ በቂ ነው፡፡, እነኚህ ጉዳዮች ከተሟሉ እርዱን መብላት ይበቃል፡፡ ነገር ግን ከእነኚህ መስፈርቶች መካከል አንዱ ከተጓደለ እርሱን መብላት አይፈቀድም፡፡",
    "source": "https://binbaz.org.sa/fatwas/......, https://fatwa.islamweb.net/fatwa/.....",
    "tags": {
      "tags1": ["ዒድ"],
      "tags2": ["ሱና"]
    }
  },
  {
    "id": "37",
    "title": "የዒድ ቀን ሱናዎች እና ስርአቶች",
    "description": "በዒድ ዙርያ የተሰጡ ፈትዋዎች",
    "question": "",
    "answer": "የዒድ ሌሊት ከገባ ጀምሮ(ማለትም ከመግሪብ ወቅት አንስቶ) ሶላቱ ተሰግዶ እስኪያልቅ ድረስ ተክቢራ ማድረግ። የዒደልአድሃ ጊዜ ከሆነ ደግሞ በተገደበ መልኩ ከዙልሒጃ 9 ሱብሒ ሶላት ጀምሮ እስከ ሶስቱ አያመተሽሪቅ ቀናቶች ድረስ ከእያንዳንዱ ሶላት በኋላ ተክቢራ ማድረግ። በልቁ ደግሞ ከዙልሒጃ 1 ጀምሮ እስከ 3ቱ የተሽሪቅ ቀናቶች ድረስ ተክቢራ ማድረግ።, አሏሁ - ተዓላ - እንዲህ ይላል ፦ {... ﻭَﻟِﺘُﻜْﻤِﻠُﻮﺍ ﺍﻟْﻌِﺪَّﺓَ ﻭَﻟِﺘُﻜَﺒِّﺮُﻭﺍ ﺍﻟﻠَّﻪَ ﻋَﻠَﻰٰ ﻣَﺎ ﻫَﺪَﺍﻛُﻢْ ﻭَﻟَﻌَﻠَّﻜُﻢْ ﺗَﺸْﻜُﺮُﻭﻥَ } [ ቁጥሮችንም ልትሞሉ አላህንም ቅኑን መንገድ ስለመራችሁ ታከብሩትና ታመሰግኑት ዘንድ (ይህን ደነገግንላችሁ)፡፡ ] (በቀራ ፥ 185) ከሶሓቦቹ የተገኘው የተክቢራ አይነት:, አሏሁ አክበር አሏሁ አክበር አሏሁ አክበር ከቢራ, አሏሁ አክበር አሏሁ አክበር ላኢላሃኢለሏህ አሏሁ አክበር ወሊላሂልሐምድ, አሏሁ አክበር ከቢራ አሏሁ አክበር ከቢራ አሏሁ አክበር ወአጀል አሏሁ አክበር ወሊላሂልሐምድ, አሏሁ አክበር ከቢራ ወልሐምዱሊላሂ ከሲራ ወሱብሓነሏሂ ቡክረተን ወአሲላ ናቸው።, ከዚህ ውጭ በተለያዩ መስጂዶች ላይ ሲባሉ የምንሰማቸው ተክቢራዎች ትክክል አይደሉም።, ✅ ለሶላተል ዒድ ሰውነትን መታጠብ ፣ ጥሩ ልብስ መልበስ እና ሽቶን መቀባት(ለወንዶች ብቻ), ✅ ለዒደልፊጥር ሶላት ወደመስገጃ ስፍራ ከመሄድ በፊት ዊትር የሆኑ ቴምሮችን መብላት ወይም ሌላ ነገሮችን ቀምሶ መውጣት። ለዒደልአድሃ ከሆነ ግን ሳይበሉ በመውጣት ከተመለሱ በኋላ ከኡድሂያው መብላት።, ✅ ወደ መስገጃ ስፍራ በአንድ መንገድ ሂዶ በሌላ ቦታ መመለስ። ከቻሉ በእግር መሄድ።, ✅ በምንሄድ ሰአት ተክቢራን በከፍታ ድምፅ ማሰማት።, ✅ ሜዳማ ስፍራ ላይ መስገድ። በችግር ምክንያት ካልተቻለና መስጂድ ላይ ከተሰገደ ችግር የለውም።, ✅ በሶሒህ ቡኻሪ እና ሙስሊም ላይ እንደመጣው ሴቶችን እና ህፃናት ልጆችን እንደዚሁም ሀይድ እና በጫጉላ ላይ ሴቶችን እንኳን ሳይቀር ወደመስገጃ ስፍራ እንዲመጡ መገፋፋት።, ✅ የዒድን ሶላት መስገድ, ✅ ከሶላት በኋላ ያለውን የዒድኹጥባ ማዳመጥ, ✅ በዒድ ቀን የደስታ መግለጫ መለዋወጥ። ጁበይር ኢብኑ ኑፈይር የረሱል - ﷺ - ሶሓባዎች ከፊሉ ከለፊላቸው ተቀበለ-ሏሁ ሚና ወሚንኩም ይባባሉ እንደነበር ተናግሯል። ኢብኑሐጀር ሰነዱ ሶሒህ ነው ብለዋል። አልባኒም ሶሒህ መሆኑን ተናግረዋል።, ✅ በዒድ ቀን ሸሪዓው በሚፈቅደው መልኩ መደሰት መዝናናት እንዲሁም ደስታን በይፋ መግለፅ።, ✅ ዘመዶችን ፣ ጓደኛዎችን ፣ ድሆችን ፣ የቲሞችን መጠየቅ እና መዘየር።, , በዒድ ቀን ላይ የሚስተዋሉ ቢድዓዎች:, ❌ ከላይ ከተጠቀሰው የተክቢራ አባባል ውጭ ተጨማሪ ነገር ማለት።, ❌ አንዱ እያስባለ ሌሎቹ ተክተለው በጀመዓ በአንድ ድምፅ ተክቢራ ማለት። ተገቢው ሁሉም ሰው ለየራሱ ተክቢራ ማድረግ ነው ያለበት።, ❌ የዒድ ቀንን ነጥሎ ቀብርን መዘየር።, በዒድ ቀን ከሚስተዋሉ ወንጀሎች, ❌ወንዶች ለውበት በሚል ፂማቸውን መላጨት, ❌ሴት እና ወንድ እርስበእርስ መቀላቀል(ኢኽቲላጥ), ❌ሴቶች የሰውነታቸውን ክፍል የሚያሳይ (ለብሶ ራቁት) አይነትን ልብስን በጥቅሉ ሸሪዓዊ መስፈርቶችን ያላሟላ ልብስን መልበስ።, ❌ገንዘብን በጣም ውድ ውድ ለሆኑ እና ምንም ለማይጠቅሙ ጨዋታዎች እና ዛዛታዎች ላይ በማዋል ማባከን።, ❌ቁማር እና መሰል ሀራም ነገሮችን መፈፀም።",
    "source": "አቡልዓባስ አሕመድ ኢብን ያሕያ @ Ibn yahya Ahmed, ሰኔ 7 /2010 ላይ የተፃፈ",
    "tags": {
      "tags1": ["ዒድ"],
      "tags2": ["ሱና"]
    }
  },
  {
    "id": "38",
    "title": "ዒድ ሙባረክ መባባል",
    "description": "በዒድ ዙርያ የተሰጡ ፈትዋዎች",
    "question": "የዒድ ቀን ኢድ ሙባረክ ፣ ተቀበለሏሁ ሚማ ወሚንኩምና የመሳሰሉትን የደስታ መገለጫዎች መባባል እንዴት ይታያ",
    "answer": "ሶሀቦች እርስበራሳቸው ሲገናኙ ከፊሉ ለከፊሉ ተቀበለሏሁ_ሚና_ወሚንኩም ይባባሉ እንደነበር ተዘግቧል። ከዚህም በተጨማሪ በውስጣቸው መጥፎ ትርጓሜ እስከሌላቸው ድረስ ሰዎች ዘንድ የተለመዱ አባባሎችም የማይከከሉ ናቸው። ሸይኹል ኢስላም ኢብኑ_ተይሚያ በአንድ ወቅት በዚህ ዙሪያ ተጠይቀው እንዲህ ብለዋል: \"ሰዎች ከፊል ከፊሉን ተቀበለሏሁ አለይኩም ፣ አሏህ ይመላልስልህ እና የመሳሰሉትን የዒድ የደስታ መግለጫዎችን ቢለዋወጥ ይህ ከሶሀቦችም ተገኝቷል ፣ ከታላላቅ ዑለሞችም የተግራራ ነገር ነው። ከዚህ በመነሳት ኢማሙ አህመድ መጀመሪያ መጀመርን ቢጠሉም መጀመሪያም መጀመርም ሆነ ሲባሉ መመለስ ችግር የለውም። [ፈታዊል ኩብራ (2/228)], የዒድ የደስታ መግለጫዎች ልዩ የሆነ አባባል ይኖረው እንደሆነ የተጠየቁት ሸይኽ ኢብኑ ዑሰይሚንም እንዲህ ብለዋል: \"በዒድ የደስታ መግለጫዎችን መለዋወጥ ይበቃል ፣ ለዚህም ልዩ የሆነ አባባል የለውም ፣ በውስጡ ወንጀል አስከሌለው ድረስ ሰዎች ዘንድ የተለመደ ነገር ይበቃል።\"[መጅሙዑል ፈታዊ (16/208–210)]",
    "source": "ፈታዊል ኩብራ (2/228) ፣, መጅሙዑል ፈታዊ (16/208–210)",
    "tags": {
      "tags1": ["ዒድ"],
      "tags2": ["ሱና"]
    }
  },
  {
    "id": "39",
    "title": "ዒድን መስጂድ ውስጥ መስገድ",
    "description": "በዒድ ዙርያ የተሰጡ ፈትዋዎች",
    "question": "ኢድ የሚሰገደው ሜዳ ላይ ነው መስጀድ አይቻልመወ የሚባል ነገር ሰምቼ ነው ፣  እኛ ጋር ደግሞ መሰጂድ ነው የሚሰገደው ይህ እንዴት ነው?",
    "answer": "በሀዲስ እንደመጣው ለሸሪዓዊ ምክንያት ካልሆነ በስተቀር የዒድ ሶላትን ሜዳ ላይ እንጅ መስጂድ ውሰጥ መስገድ ይጠላል። ነብዩ ሶለሏሁ አለይሂ ወሰለምም በሳቸው መስጂድ መስገድ ከአንድ ሺ ሶላት በላይ ብልጫ እንዳለው ከመናገራቸው ጋረወ የዒድን ሶላት ለመሰገድ ግን ወደ ሜዳ ይሄዱ ነበር። ይህ የሞያመለክተው በሜዳ ላይ ሊሰገድ እንደሚገባውና ይህን ሱና መሆኑን ነው። ሆኖም የአካባቢው ሁኔታ አስቸገሪ መሆን ፣ ቦታ አለማግኘት እና የመሳሰሉት ምክንያቶች ካሉ ግን በመስጀድ መስገድ አይከለከልም።",
    "source": "መጅሙዑል ፈታዊ ለኢብኑ ዑሰይሚን ፣, 16ኛው ሙጀለድ ፣ ኪታብ ሶላቱል ዒደይኒ",
    "tags": {
      "tags1": ["ዒድ"],
      "tags2": ["ሱና"]
    }
  },
  {
    "id": "40",
    "title": "የዒድ ተክቢራን በጀመዓ ማለት",
    "description": "በዒድ ዙርያ የተሰጡ ፈትዋዎች",
    "question": "ብዙ ቦታዎች ላይ ወደ ዒድ መስገጃ ቦታ ሲኬድ ተክቢያ በጀመኣ በአንድ ድምፅ ይባላል ፣ አስባይና ተቀባይም ይኖራልና ይህ እንዴት ይታያል ፣ ትክክለኛው የተክቢራ አባባል የትኛው ነው?",
    "answer": "በመሰረቱ በዒድ ወቅት ተክቢራ ማድረግ በጥቅስ በመጣው ላይ #ብቻ ልንገደብበት ከሚገባቸው በሸሪዓችን ከመጡ ዒባዳዎች መካከል ነው። ከሰለፎች የተገኘው የተክበራ አባባል በተመለከተ የሚተከለው ነው:, \"ﺍﻟﻠﻪ ﺃﻛﺒﺮ ، ﺍﻟﻠﻪ ﺃﻛﺒﺮ ﺍﻟﻠﻪ ﺃﻛﺒﺮ ﻻ ﺇﻟﻪ ﺇﻻ ﺍﻟﻠﻪ ، ﻭﺍﻟﻠﻪ ﺃﻛﺒﺮ ﺍﻟﻠﻪ ﺃﻛﺒﺮ ﻭﻟﻠﻪ ﺍﻟﺤﻤﺪ\", \"አሏሁ አክበር አሏሁ አክበር ፣ ላኢላሀኢለልሏህ ፣ አሏሁ አክበር አሏሁ አክበር ፣ ወሊላሂል ሀምድ\", ከዚህም በተጨማሪ \"አሏ  አክበር ከቢራ ወልሀምዱ ሊላሂ ከሲራ ወሱብሀነሏሂ ቡክረተን ወአሲላ\" የሚለውንም በርካታ የቀደምት ኡለሞች ዘንድ የታወቀና የሚፈቀድ መሆኑን ገልፀዋል።, ሌላው ይህን ተክቢራ በአንድ ድምፅ ማለት ፣ አንድ የሚያስብል ሰው ተመድቦ ሌላው ህዝብ እሱን እየተጠባበቁ ተቀባይ መሆን ይህ በሸሪዓችን መሰረት የሌለው ቢድዓ ነው። ስለዚህ መደረግ ያለበት ሁሉም ሰው የየራሱን ተክቢራ ማንም ማንንም ሳይጠባበቅና አንድ ድምፅ ለለመሆም ብሎ አውቆ ሳይቃረን በጥቅሉ ሰዎች ልክ ሁሉም ድምፁን ከፍ አድርገው መስጂድ ውስጥ በየግሉ ልክ እንደሚቀሩት ተክቢራውንም በየግል እየጮሁ መቅራት ነው። ከዚህም በተጨማሪ ካለይ ከተጠቀሱት የተክቢራ አባባል አይነቶች ውጭ ሌሎች በርካታ ቃላትን ብዙ ሰዎች ይጨምራሉ ይህም መሰረት የሌለው ቢድዓ በሆናቸው መጠንቀቅና ማስጠንቀቅ ያስፈልጋል።",
    "source": "የሳዑዶ የዒልም ጥናትና የፈትዋ ቋሚ ኮሚቴ ፣ 8/310 ፣, መጅሙዑል ፈታዊ ለኢብኑ ባዝ ፣ 20/13–23",
    "tags": {
      "tags1": ["ዒድ"],
      "tags2": ["ሱና"]
    }
  },
  {
    "id": "41",
    "title": "ጁሙዓ ሙባረክ",
    "description": "በጁማ ዙርያ የተሰጡ ፈትዋዎች",
    "question": "በየ ጁሙዓው በማህበራዊ ገፆችና በተለያዩ አጋጣሚዎች ሰዎች ሲገናኙ ጁሙዓ_ሙባረክ መባባላቸውና እንደዚህ አይነት መልእክት መላላካቸው እንዴት ይታያል?",
    "answer": "ይህ \"ጁሙዓ_ሙባረክ\" የሚለው ቃል በሸሪዓችን መሰረት የሌለው ቢድዓ ነው። ይህንን ማለትም ሆነ ማሰራጨት የተከለከለ ነው። ምክንያቱም ነብዩ(ሶለሏሁ ዓለይሂ ወሰለም) በሀዲሳቸው እንዲህ ብለዋልና:— \"ያለ እኛ ትእዛዝ አንዲትንም ስራ የሰራ ስራው ተመላሽ ነው\" [ቡኻለሪና ሙስሊም ዘግበውታል] ይህ ተግባር ተቀባይነት የሌለው መሆኑ ብቻ ሳይሆን ሁሊም ቢድዓ በሸሪዓችን ጥመት መሆኑም ጭምር ወንጀለኛ ያረገዋል። ለዚህም ረሱላችን በሀዲሳቸው ይህን ብለዋል:— \"አደራችሁን አዳዲስ መጤ ነገራቶችን ተጠንቀቁ ፣ ምክንያቱም ሁሉም (ዲን ላይ) መጤ ነገር ቢድዓ ነው፣ ሁሉም ቢድዓ ደግሞ ጥመት ነው።\" [አቡ ዳውድ ፣ 4067]",
    "source": "ሸይኽ ኢብኑ ባዝ ፣ ሸይኽ ኢብኑ ዑሰይሚን ፣, ሸይኽ ሷሊህ አል ፈውዛን— መጅሙዑል ፈታዊ",
    "tags": {
      "tags1": ["ጁማ"]
    }
  },
  {
    "id": "42",
    "title": "ከጁሙዓ ሶላት በፊት ሱና መስገድ",
    "description": "በጁማ ዙርያ የተሰጡ ፈትዋዎች",
    "question": "አንዳንድ ሰዎች ጁሙዓ ወቅት ላይ መስጊድ ውስጥ ቁጭ ብለው እያለ አዛን ሲደረግ ሱና ሶላት ለመስገድ ይነሳሉ እና ይህ እንዴት ይታያል?",
    "answer": "ተሂየተል መስጂድ (መስጂድ እንደገቡ የሚሰገድ ሱና ሶላት) እንጂ እንደሌላው ዝሁር ሶላት ከጁሙዓ ሶላት በፊት የሚሰገድ ቀብልያ ሱና ሶላት የለም እንደውም አንዳንድ ኡለሞች ይህ ቢድዓ ነው ይላሉ። ምክንያቱም ይህ በሸሪዓችን አልመጣም። ሰውዬው ኢማሙ ሚንበር ላይ ከመውጣቱ በፊት የፈለገውን ሱና ሶላት መስገድ ይችላል። ከዛ ውጭ ከጁሙዓ ሶላት ጋር የተቆራኘ ቁጭ ብሎ የነበረ ሰው ተነስቶ የሚሰግደው ሶላት የለም።",
    "source": "ኢብኑ ተይሚያ፣ ፈታዊል ኩብራ ፣, ኢብኑ ኡሰይሚን ፣ ኑሩን ዓለደርብ ፣, ኢብኑል ሀጂ አልማሊኪይ ፣ ኪታብ መድኸል",
    "tags": {
      "tags1": ["ጁማ"]
    }
  },
  {
    "id": "43",
    "title": "የኹጥባ ዱዓ ላይ እጅን ማንሳት",
    "description": "በጁማ ዙርያ የተሰጡ ፈትዋዎች",
    "question": "የጁሙዓ ኹጥባ ላይ በሚደረገው ዱኣ ላይ እጅን ማንሳት እንዴት ይታያል?",
    "answer": "በመሰረቱ በዱዓ ወቅት እጅን በደረት ትክክል ወደ ላይ ከፍ ማድረግ የተደነገገና ዱዓውም ተቀባይነት ይኖረው ዘንዳ ሰበብ ከሆኑ ነገራቶች መካከል አንዱ ነው። ለዚህም ነብዪ - ﷺ - እንዲህ ብለዋል ፣ \"አሏህ የሚያፍርና ቸር ነው ፣ ባሪያው እጁን ወደ እርሱ ከፍ ሲያደርግ ባዷቸውን እንዳይመልስበት ያፍራል።\" [አቡ ዳውድ (3556)], ሆኖም እጅን ማንሳት በቀጥታም ይሁን በተዘዋዋሪ ያልተደነገገበት ሁኔታ ላይ እጅን ማንሳት የተከለከለና ቢድዓ ይሆናል። ከነዚህ ከተከለከሉ ሁኔታዎች መካከል በሶላት መጀመሪያ ላይ የሚገኘው የመክፈቻ ዱዓ ላይ ፣ በሁለት ሱጁዶች መካከል ፣ በተሸሁድ ዱዓ ላይ እና በጁሙዓ ኹጥባ ላይ (ለኢማሙም ለመእሙሙም) ናቸው። በተለይ የጁሙዓ ኹጥባውን በተመለከተ ነብዩ - ﷺ - በኹጥባቸው ላይ በጠቋሚ ጣታቸው ከመጠቆም ውጭ እጃቸውን አንስተዋልም ሆነ አዳማጩም እጁን እንዲያነሳ አዘዋል የሚል የለም። ሶሀቦችም ይህን በሚያደርጉ አካላት ላይ አውግዘዋል።",
    "source": "ፈታዊ አርካኒል ኢስላም ለኢብኑ ዑሰይሚን ገፅ 392",
    "tags": {
      "tags1": ["ጁማ"]
    }
  },
  {
    "id": "44",
    "title": "ጁሙዓ ቀን ጉዞ መውጣት",
    "description": "በጁማ ዙርያ የተሰጡ ፈትዋዎች",
    "question": "ብዙ ሰዎች ጁሙዓ ቀን ጉዞ መውጣት አይቻልም ይላሉ ፣ ትክክል ነውን?",
    "answer": "ለጁሙዓ ሶላት አዛን ከተባለ በኃላ የጁሙዓ ሶላት ግዴታ የሚሆንበት ሰው ጉዞ መውጣት ይከለከላል። ምክንያቱም አሏህ እንዲህ ይላልና:, \"እናንተ ያመናችሁ ሆይ! በጁሙዓ ቀን ለስግደት ጥሪ በተደረገ ጊዜ ወደ አሏህ ማውሳት ሂዱ ፣ መሸጥንም ተዉ ፣ ይሃችሁየምታውቁ ብትሆኑ ለእናንተ የተሻለ ነው።\" [ሱረቱል ጁሙዓህ ፣ 9] ከዚህ አንቀፅ እንደምንገነዘበው አሏህ ለጁመዓ ሶላት እንድንሄድና መሸጥንም እንድንተው አዟል። ልክ እንዲሁ ጉዞም ይከለከላል ምክንያቱም ግብይት ሶላት ለመሳተፍ እንደሚከለክለው ሁሉ ጉዞም ይከለክላልና ነው።, ከአዛን በፊት ግን አንዳንድ ኡለሞች የጀሙዓው አጅር እንዳያለምጠው በሚል ይጠላል ቢሉም ለዚህም ግልፅ የሆነ ቁርአናዊም ይሁን ሀዲሳዊ ስለሌለ የተፈቀደ ነው። ነገር ግን የአውሮፕላን ትኬት ቆርጦ ከነበረና ፕሌኑም የሚበረው አዛን ካለ በኃላ ከሆነ እንደየጉዳዩ አንገብጋቢነት ይታያል። ማለትም መሄዱን ትቶ ጁሙዓን ቢሰግድ የሚያልፈው ነገር ከሌለና አስገዳጅ ነገር ካላጋጠመው እንዲሁም ከሶላቱ በኃላ ወደሚፈልገው አካባቢ የሚበር ፕሌን የሚያገኝ ከሆነ መዘግየት አለበት። ነገር ግን አስገዳጅ ነገር ካጋጠመውና ሌላ ፕሌን ከሌለ የዚህን ጊዜ ምክንያታዊ ነውና መጓዝ ይችላል።",
    "source": "መጅሙዑል ፈታዊ ለኢብኑ ዑሰይሚን ፣ 16ኛው ሙጀለድ ፣ ኪታቡ ሶላቱል ጁሙዓ ፣, ኪታቢል መጅሙዕ ለኢማሙ ነወዊይ ፣ 4/500 ፣, ሊቃኡል መፍቱህ ለኢብኑ ዑሰይሚን ፣ 3/104",
    "tags": {
      "tags1": ["ጁማ"]
    }
  },
  {
    "id": "45",
    "title": "ጁሙዓ ሶላት ተሸሁድ ላይ መድረስ",
    "description": "በጁማ ዙርያ የተሰጡ ፈትዋዎች",
    "question": "አንድ ሰው ጁሙዓ ሶላትን ኢማሙ ተሸሁድ ላይ እያለ ከደረሰ ምንድን ነው የሚያደርገው? ጁሙዓን ያገኛል ማለት   ሁለት ረከአ ነው የሚሰግደው ወይስ እንደ ዝሁር አራት ነው?,",
    "answer": "የጁሙዓን ሶላት ለማግኘት አንድ ረከዓ ማግኘት ግዴታ ነው። አንድ ረከዓ የሚገኘው ደግሞ ኢማሙ ከሩኩዕ ቀጥ ከማለቱ በፊት ነው። ለዚህም ነብዩ ሶለሏሁ አለይሂ ወሰለም እንዲህ ብለዋል:—, \"ከሶላቱ ውስጥ (ቢያንስ) አንድ ረከዓ ያገኘ ሶላቱን አግኝቷል።\" [ቡኻሪና ሙስሊም ዘግበውታል] ስለዚህ ጁሙዓ ሶላት ላይ ኢማሙ ተሸሁድ ላይ እያለ ከደረሰ የጀሙዓ ሶላት አምልጦታልና መስገድ ያለበት አራት ረከዓ ነው። ከአቅሙ በላይ በሆነ ችግር ከሆነ የዘገየው ጁሙዓ ስላለፈው ወንጀለኛ አይሆንም።",
    "source": "ኢማሙ ነወዊይ ፣ ኪታቡል መጅሙዕ ፣ 4/558",
    "tags": {
      "tags1": ["ጁማ"]
    }
  },
  {
    "id": "46",
    "title": "ኹጥባ ላይ አሚን ማለት",
    "description": "በጁማ ዙርያ የተሰጡ ፈትዋዎች",
    "question": "ብዙ መስጂዶች ላይ ኢማሙ ኹጥባ እያደረገ እያለ ዱአ ሲያደርግ ታዳሚው እየጮኸ አሚን ይላሉ ይህ እንዴት ይታያል ፣ ቢድዓስ ይሆናልን?",
    "answer": "በመጀመሪያ ደረጃ ሸሪዓችን አሚን ማለትን ያልደነገገበት ሁኔታ ካልሆነ በስተቀር በማንኛውም ዱአ ላይ አሚን ማለት የተደነገገ ነው። ከነዚህ ዱአዎች መካከል የጁሙአ ኹጥባ ዱአ አንዱ ነው። በዚህ ወቅት ኸጢቡ ዱአ ሲያደርግ አሚን ማለት ይቻላል። ምክንያቱም በዱአ ጉዜ አሚን በማለት ዙሪያ የመጡት ሀዲሶች ጥቅል መልእክት ያላቸው ናቸውና። ነገር ግን እዚህ ዱአ ላይ ድምፅን ከፍ አድርጎ አሚን ማለትም ሆነ በጀመዓ በአንድ ድምፅ አሚን ማለት እንዲሁም እጅን ከፍ ማድረግ አልተደነገገም። መሰረት የሌላቸው ተግባራት ናቸው።",
    "source": "ኢብኑ ባዝ ፣ መጅሙዑል ፈታዊ ፣ 17384 ፣, ኢብኑ ኡሰይሚን ፣ 16/321 ፣, የሳኡዲ የኢልም ጥናትና የፈትዋ ቋሚ ኮሚቴ ፣ 10/243",
    "tags": {
      "tags1": ["ጁማ"]
    }
  },
  {
    "id": "47",
    "title": "የጁሙዓን ኹጥባ በአማረኛ ማድረግ",
    "description": "በጁማ ዙርያ የተሰጡ ፈትዋዎች",
    "question": "አሁን አሁን በአንዳንድ አካባቢዎች አንዳንድ ኢማሞች የጁሙዓውን ኹጥባ በአካባቢው ቋንቋ ተርጉመው ያደርጋሉ ፣ ይህ እንዴት ነው?",
    "answer": "በዚህ ዙሪያ ኡለሞች የአቋም ልዩነት ቢኖርም የተሻለውና በላጩ አቋም ግን ኹጥባን በአረበኛ ማድረግ በላጭ ቢሆንም ኹጥባውን የሚያዳምጡት ሰጋጆች የአፍ ቋንቋቸው ከአረበኛ ውጭ ከሆነና አረበኛም አብዛኛዎቹ መረዳት የማይችሉ ከሆነ በራሳቸው ቋንቋ ተርጉሞ ኹጥባ ማድረግ ይቻላል። ምክንያቱም ኹጥባ ዋናው አላማው መምከርና ማስተማር ስለሆነ ልክ እንደማንኛውም ዳእዋ በማንኛውም ቋንቋ ንግግር አድርጎ አዳማጮቹ ከኹጥባው ተጠቃሚ መሆን ስላለባቸው ነው።",
    "source": "የሳኡዲ የኢልም ጥናትና የፈትዋ ቋሚ ኮሚቴ ፣ 8/253 ፣, ኢብኑ ባዝ ፣ መጅሙዑል ፈታዊ ፣ 12/372",
    "tags": {
      "tags1": ["ጁማ"]
    }
  },
  {
    "id": "48",
    "title": "የጁሙዓ ቀን ቁርአን መክፈት",
    "description": "በጁማ ዙርያ የተሰጡ ፈትዋዎች",
    "question": "በእኛ አካባቢ ዘወትር ጁሙአ ጁሙአ አብዛህኛው መስጂድ ውስጥ በማይክራፎን ቁርአን ይከፈታል ፣ ይህን የሚያደርጉት ሰውን ወደ መስጂድ ለመጥራት ወይም ጁሙአ ቀን ስለሆነ ብለው ነው። ይህ በሸሪዓችን እንዴት ይታያል?",
    "answer": "ቁርአን የወረደው ተገንዝበነውና  አስተንትነነው እንድንሰራበት እንጅ ልክ እንደ አዛን ሰዎችን ወደ መስጂድ መጥሪያነት እንድንጠቀመው አይደለም። ነብየም ሶለሏሁ አለይሂ ወሰለም ሱናቸውን አጥብቀን ይዘን እሳቸውን ከመፃረርና በዲናቸው ላይ አዲስን ነገር ከመፍጠር እንድንቆጠብ አዘውናል።, በሀገራችን በበርካታ መስጂዶች እንደሚስተዋለው ጁሙአ ቀን በማይክራፎን ቁርአን መክፈት በሸሪዓችን መሰረት የሌለውና ነብዩም ሶለሏሁ አለይሂ ወሰለም ያላዘዙት ፣ ሰለፎችም የማያውቁት ቢድአ የሆነ ተግባር ነው። በዚህ መልኩ የጁሙአ ቀን ሁሉም ሙስሊም በግሉ ቢቀራቸው የሚወደዱ የቁርአን ምእራፎችን እንጅ መስጂድ ላይ ቁርአን መክፈት የተወደደ መሆኑን የሚያመለክት ሸሪዓዊ ማስረጃ የለም።, ሰዎችን ወደ መስጂድ ለመጥራት ታስቦበትም ከሆነ በጁሙአ አዛን እንጅ በቁርአን መጥራት አልተደነገገም። የጁሙአ ቀን ስለሆነ ተብሎም ከሆነ በዚህ መልኩ ጁሙአ ቀንን በሸሪዓችን ባልተደነገገው መልኩ መለየትም አይፈቀድም።",
    "source": "ኢብኑ ኡሰይሚን ፣ መጅሙዑል ፈታዊ ፣ 16/128 ፣, የሳኡዲ የኢልም ጥናትና የፈትዋ ቋሚ ኮሚቴ ፣ 4/40",
    "tags": {
      "tags1": ["ጁማ"]
    }
  },
  {
    "id": "49",
    "title": "የጁሙዓና የጀናባ ትጥበት",
    "description": "በጁማ ዙርያ የተሰጡ ፈትዋዎች",
    "question": "አንድ ሰው የጀናባ ትጥበት እያለበት የጁሙዓንም ትጥብት መታጠብ ቢፈልግ ኒያውን በምን መልኩ ነው ፣ የትጥበቱስ ብዛት ፣ ለሁለቱም የተለያየ ትጥበት ነው ወይስ በአንድ ትጥበት ይበቃል?",
    "answer": "አንድ ሰው የጀናባም የጁሙዓንም ትጥበት ከተሰባሰበበት ለሁለቱም አንዴ ብቻ መታጠብ ይበቃዋል። ባይሆን የጀናባንና የጁሙዓን ትጥበት እንደሚታጠብ ቀድሞ መነየት (ማሰብ) ይገባዋል። ለዚህም ነብዩ እንዲህ ብለዋል: \"ስራዎች ሁሉ በኒያ (በማሰብ) ነው። ለእያንዳንዱ ግለሰብ የነየተው (ያሰበው) አለው።\" ቡኻሪ (1) እና ሙስሊም (1907) ዘግበውታል።",
    "source": "አልመጅሙዕ ለኢማሙ ነወዉይ ፣  1/368, መጅሙዑል ፈታዊ ለኢብኑ ባዝ ፣ 12/406, መጅሙዑል ፈታዊ ለኢብኑ ዑሰይሚን ፣ 16/137,",
    "tags": {
      "tags1": ["ጁማ"]
    }
  },
  {
    "id": "50",
    "title": " በኹጥባ መካከል የሚባለው",
    "description": "በጁማ ዙርያ የተሰጡ ፈትዋዎች",
    "question": "ኢማሙ በሁለቱ ኹጥባዎች መካከል አረፍ በሚልበት ወቅት የምናደርገው ልዩ የሆነ ዱዓ ወይም አዝካር አለን?",
    "answer": "በርግጥ ነብዩ - ﷺ - የጁሙዓ ቀን ሁለት ኹጥባዎችን እንደሚያደርጉና በመካከልም ሚንበሩ ላይ ትንሽ አረፍ በማለት በሁለቱ ኹጥባዎች መካከል መለያ ያደርጉ እንደነበር በሶሂህ ሀዲስ ተዘግቧል። ነገር ግን በዚች በኹጥባው መካከል ላይ ኹጥባ ለሚያደርገውም ይሁን ለአዳማጩም የሚባል የሆነ ልዩ ዱዓ ወይም አዝካር አልተዘገበም። ባይሆን በርካታ ኡለሞች እንደሚሉት በዚች ወቅት ላይ ሌሎችን እንዳይረብሹ ድምፅን ዝቅ አድርጎ ዱዓ ማድረግ የተወደደ ነው።",
    "source": "https://binbaz.org.sa/fatwas/21592/ما-المشروع-قوله-بين-خطبتي-الجمع, መጀለቱል መናር ፣ 6/792, ሙግኒል ሙህታጅ ፣ 1/557,",
    "tags": {
      "tags1": ["ጁማ"]
    }
  },
  {
    "id": "51",
    "title": "የጁሙዓ 1ኛው አዛን ቢድዓ",
    "description": "በጁማ ዙርያ የተሰጡ ፈትዋዎች",
    "question": "የጁሙዓ 1ኛው አዛን ቢድዓ ነውን? አንዳንድ ሰዎች ቢድዓ ነው ይላሉ ፣ ሌሎች ደግሞ ሱና ነው ይላሉ ፣ በላጩ የቱ ነው? ኡስማንንስ በጨመረው ነገር መከተል እንችላለን?",
    "answer": "በርግጥም አጠቃላይ የሙስሊሞች ስምምነት እንደሚያመለክተው ከነብዩ ﷺ ጀምሮ በአቡበክርና በዑመር የአስተዳደር ዘመን ለጁሙዓ ሶላት ሲደረግ የነበረው አዛን አንድ መሆኑን ነው። ነገር ግን የዑስማን ዘመን በመጣ ጊዜ ሰዎች በተበራከቱና ቤቶችም ለጁሙዓ ተሰባስበው ሲሰግዱበት ከነበረው ብቸኛው መስጂድ (መስጂደ ነበዊይ) በራቁ ጊዜ ከያሉበት ቦታ በጊዜ ወደ መስጂድ ለመምጣት እንዲዘጋጁና የጁሙዓ ሶላትም እየቀረበ መሆኑን ለማመከላከት ሲባል ወቅቱ ከመግባቱ በፊት አንድ አዛን ቢጨመር የተሻለ ነው ብለው ዑስማን ረዲዬሏሁ በማመን በዚህ መልኩ እንዲደረግ አዘዙ። ሆኖም ይህንን አዛን ከሶሀቦች መካከል ኡብኑ_ዑመርና ከአትባዑ ታቢዒን መካከል ደግሞ ሱፍያኑ_ሰውሪ ሙሉ በሙሉ ይህን የዑስማን ጭማሪ አዛን አውግዘውታል። በአንፃሩ አብዛህኛው ዑለሞች ደግሞ ቤቶችም ቢቀራረቡና ጁሙዓ መስገጃ ቦታዎች ቢበዙምዑስማን ረዲዬሏሁ አንሁ ሱናቸውን እንድንከተላቸው ከታዘዝናቸው 4 ኹለፋኡ_ራሺዲን መካከል አንዱ ነውና ይቻላል ብለዋል።, ሌሎች ደግሞ መካከለኛ የሆነ አቋም ይዘዋል። እሱም ዑስማን ይህን አዛን የጨመረበትን ምክንያት ከግምት በማስገባት እሱ የጨመረበት ምክንያት ከተገኘ ማለትም ቤቶች ጁሙዓ ተሰብስበው ከሚሰገድበት ከመስጂድ የራቁና የበዙ  ከሆኑ ሁለት አዛን መጠቀም ይቻላል ካልሆነ ደግሞ አይቻልም ብለዋል። የተሻለውና በላጩ አቋምም ይሄው ነው። ምክንያቱም በአሁኑ ሰዓት የአዛንን ድምፅ ከፍ ማድረጊያ (ማይክራፎን) እና ሚናራ በመኖሩና ቤቶችም የፈለገ ቢበዙ ጁሙዓ የሚሰገድባቸው መስጂዶች ግን በየአካባቢው በአቅራቢያ በብዛት ስለሚገኙ ዑስማን ይህን የተገበሩበት ሰበብ በአሁኑ ወቅት የለም ማለት ይቻላልና። ከዛም በተጨማሪ ይህ አዛን ግዴታ ነው ያለ አንድም አሊም ባለመኖሩና በጥርጣሬ ሀራም ላይ ከመውደቅም ሱናን መተው የተሻለ ስለሆነ መተው በላጭ ነው።, ሆኖም ይህን የዑስማን አዛን የሚቀበሉ ሰዎች ላይ በሙብተዲዕነት ማጥላላትና ከሱና ማስወጣትና በዚህ ጉዳይ መጨቃጨቅ ከየትኛውም የሱና ሊቃውንት ያልተገኘ በመሆኑ አይፈቀድም።, ሆኖም ይህ አዛን የሚቀበሉ ሰዎችም ይህ አዛን የአንድ ሶሀቢይ ኢጅትሀድ እንደሆነ እንጂ ልክ ራሱን የቻለ የሸሪዓ ድንጋጌ አድርጎ መቁጠር የለባቸውም። በተጨማሪም አላማውን እንዳይስት ዘንዳ የመጀመሪያውን አዛን የዝሁር ወቅት ከመግባቱ በፊት ማድረግና በዚህና በሁለተኛው አዛን መካከልም ሰፋ ያለ (ቢያንስ የ30 ደቂቃ ያክል) ክፍተት ማድረግ ይገባቸዋል።",
    "source": "አል አጅዊበቱ አንናፊዓህ ፣ ለሸይኹል አልባኒ ፣ ገፅ 20, መጅሙዑል ፈታዊ ፣ ለኢብኑ ዑሰይሚን ፣ 16/127, https://www.alfawzan.af.org.sa/ar/node/11249, https://binbaz.org.sa/fatwas/8255/حكم-الاذان-الاول-والثاني-للجمعة",
    "tags": {
      "tags1": ["ጁማ"]
    }
  },
  {
    "id": "52",
    "title": "ከዶዒፍ ሀዲሶች መካከል",
    "description": "በዶዒ ፍዙርያ የተሰጡ ፈትዋዎች",
    "question": "",
    "answer": "ከዶዒፍ_ሀዲሶች_መካከል! 1. إن الله لا ينظر إلى صف الأعوج.! \"አላህ ወደ ጠማማ ሶፍ አይመለከትም\" መሰረት የሌለው ሀዲስ ነው‼️",
    "source": "ሸይኹል አልባኒ : ሲልሲለቲ አድዶዒፋ",
    "tags": {
      "tags1": ["ዶዒፍ"],
      "tags2": ["ቢድዐ"]
    }
  },
  {
    "id": "53",
    "title": "ከዶዒፍ ሀዲሶች መካከል",
    "description": "በዶዒፍ ዙርያ የተሰጡ ፈትዋዎች",
    "question": "",
    "answer": "2. \"ﻣﻦ ﻟﻢ ﻳﻬﺘﻢ ﺑﺄﻣﺮ ﺍﻟﻤﺴﻠﻤﻴﻦ ﻓﻠﻴﺲ ﻣﻨﻬﻢ.\" \"በሙስሊሞች ጉዳይ የማይጨነቅ ከኛ አይደለም።\" መሰረት የሌለው ሀዲስ ነው‼️",
    "source": "ሸይኹል አልባኒ : ሲልሲለቲ አድዶዒፋ፣ 1/480",
    "tags": {
      "tags1": ["ዶዒፍ"],
      "tags2": ["ቢድዐ"]
    }
  },
  {
    "id": "54",
    "title": "ከዶዒፍ ሀዲሶች መካከል",
    "description": "በዶዒፍ ዙርያ የተሰጡ ፈትዋዎች",
    "question": "\"ነብዩ ሶለሏሁ አለይሂ ወሰልም አንድ ግዜ ለአሊይ እንዲህ አሉት:, አንተ አልይ ሆይ ከመተኛትህ በፊት እነዚህን አምስት ነገሮች ተግብር ፡፡, 1. ስትተኛ አራት ሺህ ድናር ሰደቃ ስጥ, 2. ሙሉ ቁርአን አኽትም, 3. ለጀነት ዋጋዋን ክፈል, 4. ሁለት ሰወች አስታርቅ, 5. ከዚያም አንድ ጌዜ ሀጅ አድርገህ ተኛ አሉ, ዐልይ ረ.ዐ አሉ ያረሱለላህ እሄን በአንድ ለሌት እንዴት ማድረግ ይቻላል ?, እንዴት ነው ማድረግ  የምንችለው ? ከዚያም ረሱል ሰ.ዐ.ወ የሚከተለው ተናገሩ, 1) 4ጌዜ ሱረቱል ፋቲሓ አልሐምዱሊላሂ የሚለውን የቀራ ከ4000 ድናር ሰደቃ ጋር እኩል ነው, 2) ሶስት ጌዜ ሱረቱል ኢኽላስ  የቀራ ሙሉ ቁርአን እንዳከተመ ይቆጠርለታል, 3) ላሃውላወላቁወተ ኢላ ቢላህ አልዪል አዚምን ሶስት ጌዜ ያለ ጀነት ዋጋውን ከፍሏል, 4) አስር ጌዜ አስግፉርላህ ያለ ሰው ሁለት ሰዎችን እንደማስታረቅ, 5) አራት ጌዜ ሸሀዳ የደረገ ሰው አንድ ጌዜ ሀጅ እንዳደረገ ነው፡፡ ከዛም ዐልይ ረ.ዐ ከአልጋ መሄድ በፊት አደርገዋለሁ አሉ።\", ይህ ሀዲስ ትክክለኛነቱ እንዴት ነው?",
    "answer": "ይህ ሀዲስ መሰረት የሌለው የተቀጠፈ ሀዲስ ነው። በየትኛውም የሀዲስ ኪታብ ላይ የሌለ በመሆኑ ይህን ሀዲስ መሰራጨትም ሆነ ማስተላለፍ አይቻልም‼️",
    "source": "የሳኡዲ የዒልም ጥናትና የፈትዋ ቋሚ ኮሚቴ, ኢብን ኡሰይሚን ረሂመሁሏህ",
    "tags": {
      "tags1": ["ዶዒፍ"],
      "tags2": ["ቢድዐ"]
    }
  },
  {
    "id": "55",
    "title": "ከዱዓ በኃላ ፊትን በእጅ ማበስ",
    "description": "በዶዒፍ ዙርያ የተሰጡ ፈትዋዎች",
    "question": "በጁሙዓ ኹጥባ ላይ ያለው ዱዓ ላይ እጅን ከፍ አድርጎ አሚን ማለትና ከዱዓ በኃላ ፊትን በእጅ ማበስ እንዴት ይታያል?",
    "answer": "በጁሙዓ ኹጥባ ላይ ኹጥባ አድራጊውም ይሁን አዳማጩ በዱዓው ጊዜ እጃቸውን ከፍ ማድረግ አይቻልላቸውም። ለዚህም ነብዩ( ሶለሏሁ ዓለይሂ ወሰለም) እጃቸውን በኹጥባ ሰዓት አለማንሳታቸውና እንዲነሳም አለማዘዛቸው ይህ የማይፈቀድ መሆኑን ያመለክታል። ምክንያቱም ማንኛውም ዒባዳ ከማስረጃ ጋር አብሮ የተቆራኘ ነውና። ከዱዓም በኃላ ፊትን_ማበስ እንዲሁ ከአዳዲስ ፈጠራዎች(ቢድዓዎች) መካለል ነው። ምክንያቱም በቁርአንም ሶሂህ በሆነ ሀዲስም እጅን ፊት ላይ ወደ ማበስ የሚያመለክት አንድም ጥቅስ የለመ። በዚህ ዙሪያ የመጡት ሀዲሶችም ዲዒፍ ናቸው። ሰለዚህ መደረግ ያለበት ዱዓ አድርጎ እጅን ቀጥታ ወደ ታች ማውረድ ነው።",
    "source": "ሸይኽ ኢብን ባዝ፣ ሸይኽ ፈውዛን",
    "tags": {
      "tags1": ["ዶዒፍ"],
      "tags2": ["ቢድዐ"]
    }
  },
  {
    "id": "56",
    "title": "ለምን ሸረሪት መግደል አይቻልም",
    "description": "በዶዒፍ ዙርያ የተሰጡ ፈትዋዎች",
    "question": "ሸረሪት አትገደልም ፣ ለነቢዩ ሰ.ዐ.ወ  ሊገድሉ  የመጡ ሰወች  እንዳይታዩ  አድርጋ ስለሸፈነች  እስዋን መግደል አይቻልም ይላሉ። እንዴት ነው ቤት  ደሞ ታበላሻለች  የራስዋ  ቤት እየሰራች  ቤት  ይበላሻል እና  እንዴት ነው?",
    "answer": "ጥያቄው ላይ የተጠቀሰው በሸረሪቷ ዙሪያ የመጣው ሀዲስ_ዶዒፍ ነው። በዚህ ሀዲስ ማስረጃ ማድረግ አይቻልም! ነገር ግን ሸረሪትም ብቻ ሳይሆን ማንኛውም እንስሳ ካስቸገረ ማስወገድ ይቻላል። ባይሆን ሳይገድሉ በሌላ መንገድ ጉዳቱን መከላከል የሚቻልበት መንገድ ካለ በላጩ አለመግደሉ ነው።",
    "source": "ኢብኑ ባዝ ረሂመሁሏህ ፣ መጅሙዑል ፈታዊ",
    "tags": {
      "tags1": ["ዶዒፍ"],
      "tags2": ["ቢድዐ"]
    }
  },
  {
    "id": "57",
    "title": "ሀይድ ላይ ያለች ሴት ቁርአን መቅራቷ",
    "description": "በዶዒፍ ዙርያ የተሰጡ ፈትዋዎች",
    "question": "ሀይድ ላይ ያለች ሴት ቁርአን መቅራት ትችላለችን?",
    "answer": "በዚህ ጉዳይ ላይ ዑለሞች መካከል ልዩነት ቢኖርም አመዛኙና_በላጩ ግን ሀይድም ላይ ይሁን ኒፋሳ (የወሊድ ደም) ላይ ያለች ሴት እንደማንኛውም ሰው ቁርአን መንካት ባይፈቀድላትም ቁርአን በቃሏ መቅራት ትችላለች። ቁርአን መቅራት እንደሌለባት የሚያመለክተው ሀዲስ በጣም ዶዒፍ ነው። የጀነበ ሰው በቃሉም ቢሆን መቅራት መከልከሉ የሚቆይበት ጊዜና ለመታጠብ የሚቆየው ወቅት አጭር ስለሆነ ነው፣ ሀይድና ኒፋሳ ግን ብዙ ጊዜ ስለሚቆይ ያን ሁሉ ጊዜ በቃል እንኳን ከቁርአን እንድትርቅ ማድረግ ይሆናልና በጀናባ ቂያስ አድርጎ ማመሳሰል አይቻልም።",
    "source": "ኢብኑ ባዝ ረሂመሁሏህ ፣ ኑሩን ዓለደርብ በሬድዬ የፈትዋ ፕሮግራም",
    "tags": {
      "tags1": ["ዶዒፍ"],
      "tags2": ["ቢድዐ"]
    }
  },
  {
    "id": "58",
    "title": "ከዶዒፍ ሀዲሶች መካከል",
    "description": "በዶዒፍ ዙርያ የተሰጡ ፈትዋዎች",
    "question": "በወንድ ልጅ በደል ምክኒያት የሴት ልጅ አይን ካነባች/ካለቀሰች በሚራመደው እርምጃ ልክ መላኢኮች ይረግሙታል! [ዐሊይ ኢብኑ አቡ ጣሊብ] ይህ ሀዲስ ትክክለኛነቱ እንዴት ነው?",
    "answer": "ምንም ያክል በደል እንኳን ወንድ በሴት ላይ ይቅርና ለማንም የሚወገዝና ሸሪዓችንም የሚከለክለው ተግባር ቢሆንም ይህ ንግግር ግን ከዐለይ በጭራሽ አልተገኘም። ብዙ ጊዜ ይህ ሀዲስ ሲነገር የሚሰማው ከሺዓዎች በኩል ነው። እነሱ ደግሞ አልይ ላይ ያልቀጠፋት ነገር የለም። ስለዚህ በሀዲስ ኪታቦች ምንም ያልተገኘ መሰረት የሌለው ቅጥፈት ነውና ይህን ንግግር ማሰራጨትም ሆነ ማስተላለፍ አይፈቀድም።",
    "source": "አልባኒ ፣ ሲልሲለቲ ዶዒፋህ ፣ 845",
    "tags": {
      "tags1": ["ዶዒፍ"],
      "tags2": ["ቢድዐ"]
    }
  },
  {
    "id": "59",
    "title": "የሆነ ነገር ሲረሳ ለማስታወስ ተብሎ አሏሁመሶሌ አላ ሙሀመድ ማለት",
    "description": "በዶዒፍ ዙርያ የተሰጡ ፈትዋዎች",
    "question": "ብዙ ጊዜ ሰዎች እቃም ይሁን የሆነ ነገር ሲጠፋቸው ለማስታወስና ትዝ እንዲላቸው ብለው \"አሏሁመ_ሶሌ_አላ_ሙሀመድ\" ይላሉ ለዚህም ደግሞ ሀዲስ አለ ይላሉ ይህ እንዴት ነው?",
    "answer": "መርሳት አላህ በቁርአኑ እንደጠቀሰው ከሸይጧን የሚመጣ ጉትጎታ ነውና አንድ ሰው የሆነ ነገርን ለማስታወስ ሲቸገርና ሲረሳው ማድረግ ያለበት አላህን ማስታወስና አላህ ትዝ እንዲያስብለው አላህን ዱዓ ማድረግ ነው።ለዚህም አላህ እንዲህ ይላል:— \"በረሳህም ጊዜ ጌታህን አውሳ\" [ሱረቱል ከህፍ ፣ 24], ነገር ግን በዚህ ፈንታ ሶላዋት [አሏሁመ_ሶሌ_አላ_ሙሀመዲን] ማለት በሸሪዓችን መሰረት የሌለው ተግባር ነው። በዚህ ዙሪያ የመጣውም ሀዲስ በጣም ዶዒፍና ቅጥፈት ነው።",
    "source": "ተፍሲሩል ቁርጡቢ ፣ 10/386 ፣, ኢብኑል ጀውዚይ ፣ ኪታብ ዛዱል ሙየሰር ፣ 5/128 ፣, ኢብኑ ኡሰይሚን ፣ ፈትዋ ኑሩን አለደርብ",
    "tags": {
      "tags1": ["ዶዒፍ"],
      "tags2": ["ቢድዐ"]
    }
  },
  {
    "id": "60",
    "title": "ረመዷን መች ነው....",
    "description": "በዶዒፍ ዙርያ የተሰጡ ፈትዋዎች",
    "question": "ብዙ ጊዜ በየማህበራዊ ሚዲያው የሚተላለፍ አንድ ሀዲስ አለ ፣ እሱም ረመዷን መች እንደሆነ ለመጀመሪያ ጊዜ ለወንድሙ የተናገረ እሳት ከሱ ሀራም ትሆንበታለች ይላልና ይህ ሀዲስ ትክክለኛነቱ እንዴት ነው?",
    "answer": "ይህ ሀዲስ በየትኛውን የሀዲስ ኪታብ ላይ በጭራሽ ሊገኝ ይቅርና በተቀጠፋ ሀዲሶች መዝገብ ውስጥ እንኳን የማይገኝ በነብዩ ሶለሏሁ አለይሂ ወሰለም ላይ የተቀጠፈ ሀዲስ ነው። ይህን ሀዲስ በየትኛውም መልኩ ማሰራጨትም ሆነ ማስተላለፍ የተከለከለ ነው።",
    "source": "ኢማሙ ሲዩጢይ ፣ ተድሪቡ ራዊ",
    "tags": {
      "tags1": ["ዶዒፍ"],
      "tags2": ["ቢድዐ"]
    }
  }
]
